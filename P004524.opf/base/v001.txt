༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1CZ2260
ImageGroup: ||11CZ2299
ISBN:
LCCN:
||2004307069
Title:
ཕྱག་མཚན་དང་མཆོད་རྫས་ཡོ་བྱད་ཀྱི་རྣམ་བཞག
phyag mtshan dang mchod rdzas yo byad kyi rnam bzhag
Author:
ཚེ་དབང་རིག་འཛིན་
tshe dbang rig 'dzin
n/a
Descriptor:
Original Publication:
n/a;n/a
Place:
dehra dun, u.a india
[ngagyur nyingma college]
Publisher:
Date:
2003
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: from 04. (0000 drive) on Dummy 18,
120 p.



༼བརྗོད་བྱ།༽
༈ བླ་མེད་རྡོ་རྗེ་ཐེག་པའི་ཕྱག་མཚན་དང་མཆོད་རྫས་ཡོ་བྱད་ཀྱི་རྣམ་གཞག །
རྩོམ་པ་པོ།
མཁན་མངའ་རིས་པ་ཚེ་དབང་རིག་འཛིན།
འཕྲུལ་ཡིག་ཕབ་བསྒྱུར་བ། འབྲུག་བཙུན་འགྱུར་མེད་བསྟན་པ་རབ་རྒྱས།
:
4r
"
*#3
༼སྐབས་གཉིས་པ༽
༈ སྨིན་གླིང་རྩོམ་བསྒྲིགས་ལྷན་ཚོགས་ནས་འདོན་སྤེལ་ཞུས།
སྟོན་པའི་འདས་ལོ་ ༢༨༨༣
ཕྱི་ལོ་ ༢༠༠༣



Copyright © Ngagyur Nyingma College 2003
Authored by: Ven. Khenpo Tsewang Rigzin
First edition: 2003
Published by:
Ngagyur Nyingma College
Clement Town-248002
Dehra Dun, (U.A.) INDIA
Tel. 91-135-2641026, 2644728 (0)
2641984, 2640126, 2640217 (R)
Fax. 91-135-2644779
Mobile. 9837067978
E-mail: khenchen@hotmail.com
1
www.mindrolling.org
www.khenchenrinpoche.org



MINDROLLING
༈ དེང་དུས་སུ་སའི་གོ་ལ་འདིའི་སྟེང་ནང་པ་སངས་རྒྱས་པའི་ལུང་རྟོགས་ཀྱི་བསྟན་པ་ལ་
ཐུགས་སྣང་ཞུགས་པའི་བློ་གསལ་དུ་མ་ཞིག་ཡོད་པ་རྣམས་ལ་ཉེ་བར་མཁོ་བའི་ལེགས་བཤད་དུ།
མཁན་པོ་ཚེ་དབང་རིག་འཛིན་མཆོག་ནས་བརྩམས་པ་གསང་ཆེན་རྡོ་རྗེ་ཐེག་པའི་ཕྱག་མཚན་དང་མཆོད་
རྫས་ཡོ་བྱད་ཀྱི་རྣམ་བཤད་འཁྲུལ་འཇོམས་ཡེ་ཤེས་རལ་གྲི་ཞེས་པ་དེ་ཉིད་སྔ་འགྱུར་མཐོ་སློབ་ཁང་གི་
རྩོམ་སྒྲིག་ཚོགས་ཆུང་སྐབས་གཉིས་པ་ནས་དཔར་སྐྲུན་གནང་བ་ལ་རྗེས་སུ་ཡི་རངས་དང་། རྣམ་
དཀར་དགེ་ཚོགས་ཀྱིས་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་དུ་གནས་པ་དང་། དེ་འཛིན་
གྱི་སྐྱེས་ཆེན་༧གོངས་ས་ལྷ་མིའི་རྣམ་འདྲེན་རྒྱལ་དབང་ཐམས་ཅད་མཁྱེན་པ་མཆོག་གིས་དབུས་རིས་
མེད་བསྟན་འཛིན་གྱི་སྐྱེས་བུ་དམ་པ་རྣམས་སྐུ་ཚེ་བརྟན་ཅིང་ཐུགས་ཀྱི་བཞེད་དགོངས་གེགས་མེད་དུ་
འགྲུབ་པའི་སྨོན་འདུན་བཅས་སྨིན་གླིང་མཁན་ཆེན་སྤྲུལ་པའི་མིང་འཛིན་འཇིགས་མེད་རྣམ་རྒྱལ་ནས།
བོད་རྒྱལ་ལོ་ ༢༡༣༠ ཐ་སྐར་ཟླ་བའི་ཚེས་གསུམ་ལ།།
ཆcར་
WWW.KHENCHENRINPOCHE.ORG
NGAGYUR NYINGMA COLLEGE, CLEMENT TOWN
DEHRA DUN - 248 002UTTARANCHAL (NDIA) PH.: 2641984, 2640i26, FAx: 2644779



༼གླེང་བརྗོད༽
༈ དེ་ལ་འདིར་བོད་གངས་ཅན་གྱི་ལྗོངས་སུ་རྒྱལ་བའི་བསྟན་པ་སྤྱི་དང་ཁྱད་
པར་གསང་སྔགས་རྡོ་རྗེ་ཐེག་པའི་བསྟན་པ་ཁྱབ་བརྡལ་དུ་དར་ཞིང་འཆད་ཉན་སྒོམ་སྒྲུབ་
ཀྱི་སྲོལ་བཟང་ད་ལྟའང་མ་ནུབ་ཙམ་དུ་གནས་པ་དང་། ཕྱི་ནང་མི་རིགས་སྣ་ཚོགས་པས་
གསང་སྔགས་བླ་མེད་ཀྱི་ཆོས་ལ་ཐོད་བརྒལ་དུ་འཇུག་པ་སོགས་ཡ་མཚན་པའི་ལྟད་མོ་
མང་དུ་སྣང་ཞིང་། འགའ་ཞིག་ནས་གསང་སྔགས་ཀྱི་རྒྱུད་དོན་ཟབ་མོ་ལྟ་ཅི་དམ་ཚིག་གི་
རྫས་རྣམས་ལའང་རང་དགར་འཇོལ་ཉོག་ཏུ་སྤྱོད་པས་ཉེས་ལྟུང་གི་རྒྱུ་གསོག་བཞིན་པ་
དང་༑ ལ་ལ་གསང་སྔགས་ལ་སློབ་ཁུལ་ཡང་ཕྱག་མཚན་ཡོ་བྱད་རྣམས་ཀྱི་བརྡ་དོན་
ཕྱོགས་ཙམ་ཡང་མི་ཤེས་པ་སོགས་མུན་པའི་སྨག་རུམ་དུ་འཁྱམས་པ་མང་དུ་མཐོང་བ་
རྣམས་ལ་སྨན་པའི་ཕྱིར་ཕྱག་མཚན་དང་མཆོད་རྫས་ཡོ་བྱད་ཀྱི་རྣམ་བཤད་འཁྲུལ་
འཇོམས་ཡེ་ཤེས་རལ་གྲི་ཞེས་བྱ་བ་འདི་ཉིད་འོག་མིན་ཨོ་རྒྱན་སྨིན་གྲོལ་གླིང་དུ་སྔོན་བྱོན་
མཁས་པའི་གསུང་ལས་བཏུས་ཏེ་ལེགས་པར་བསྒྲིགས་ཤིང་འབྲུག་བཙུན་འགྱུར་མེད་
བསྟན་པ་རབ་རྒྱས་ནས་འཕྲུལ་ཡིག་ཕབ་བསྒྱུར་དང་འབྲེལ་སྨིན་གླིང་རྩོམ་བསྒྲིགས་ལྷན་
ཚོགས་སྐབས་གཉིས་པ་ནས་ཆུ་ལུག་ལོའི་ཐ་སྐར་ཟླ་བའི་རྫོགས་པ་གསུམ་པ་ལ་དཔར་
འགྲེམས་ཞུས་པར་སྐྱེ་རྒུ་ཀུན་ལ་ཕན་པའི་རྒྱུར་གྱུར་ཅིག །དགེའོ།།



ཨང་།
༼དཀར་ཆག༽
དཔར་ངོ༌།
་་་་་་་་་་་་་་་་་་་་་་་་་་་་་་་་་་་་་་་་་་་་
་་་་་་་་་་་་་་་་་་་་་་་་་་་་་་་་་་་
་་་༌་་་་་
༡༽ ཐོག་མར་དཀྱིལ་འཁོར་བསྟན་པ། ་
༢༽ གཉིས་པ་དམ་ཚིག་གི་བྱེ་བྲག་ཆས་གོས་ཀྱི་རང་བཞིན་བཤད་པ།
༣༽ ཐོག་མར་རབ་ཏུ་བྱུང་བ་རྣམས་ཀྱི་ཆོས་གོས། ་་་་་
༤༽ རྣམ་སྦྱར། །
༥༽ བླ་གོས། ་་་་
༦༽ ཐང་གོས། ་་་
༧༽ ཤམ་ཐབས།
༨༽ གདིང་བ། ་་་་
༩༽ ཆུ་ཚགས། ་
༡༠༽ གནྟི། ་་་་་
༡༡༽ ལྷང་བཟེད། །
༡༢༽ འཁར་བསིལ།
༈ གཉིས་པ་གསང་སྔགས་ཀྱི་ཆས་གོས།
༡༽ ཟབ་བེར།
་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་



ܘܙܙܙܚܙܝܫܫܬܫ
ܫܕܙܙܕܙܙܙܙܙܙܙܙܙܙܙܙܙܙܫܘܫܙܫܫܙܫܙܙܙܬܘ
ܟܐ ܐܬܐ ..
ܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬ
le£ l
ܝ.... ܝܝܝܝܝܝܝܝܝܝܝܝ..
ܬܬܬܬܬܬܬܬܬܬܬܙܬܘܬܬܘܘܘܬܫܘܘܣܘܤܙܙܘ
ܐ
ܬܙܬܫܫܫܫܫܫܫܫܫܫܬܬܬܬܬܬܬܬܬܬܬܬܬܬܙܬܘܙܬܙܐܙܘܬܙܠܐܙܙܙܙܙܙܙܙܙܙܙܙ ܐܙܫ
ܘܬܘܫܬܬܬܬܬܬܬܬܬܬܬܬܬܬܬܬܬܬܬܬܬܬܬܬܘܬܬܐܐܫܙܙܬܬܐܘܙܬܬܙܙܙܙܙܙܙܙܙܙܙܙ
ܐܬܘܬܐܐܙܐܬܫܙܐܙܙܙܐܐܙܙܐܙܘܐܕܙܙܠܐܙܙܐܙܐܬܙܫ
ܐܙܙܙܐܐܙܙܙܙܫܤܙܐܫܫܣܐ
܀
28 ܕܐ
ܬܐܐ ܕܐܐ
ܬ ܫܬܡܕܬܡ z
@
ex ܡܐܡܐܬܩܕܐ
ܘܘܢܐ ܡܸܣܐ ܚ
ܢ ܩܐܫܙܫܫܡܙܡܨܶܫܫܬܐ ܚ
ܝܐ ܬ݁ܶܡܬܐ
ܨܐ ܡܟܡܐ ..
ܢܐ ܟܒܫܒܐ .
ܒܐܝܡܐ ..
ܕ ܐ.ܒܫܬܐ
8 ܕܡܬܐܢܐ 1
Le ܐ̱ܫܡܐܡܐ
ܫܫܫܫܫܫܫܫܤܚܙܘܙܙܙܙܙܙܙܙܙ
ܬܬܬܙܙܝܫܫܬܫܫܕܙܙܫܫܝܣܗܗܙܙܘ
ܙܙܫܙܕܬܬܬܙܬܫܫܫܫܫܫܫܙܫܫܙܫܫܙܬܫܫܫܫܫܝܬܘܙܘܝܢ



་་་་་་་་་་་་་་་་་་་་་་་་་་་་་་་་་་་་་་་་་་་་་་་་༌་་་་
༈ བཞི་པ་མཆོད་པའི་ཡོ་བྱད་བསྟན་པ།
༡༽ ཉེར་སྤྱོད་བདུན། །
༢༽ མཎྜལ།
༣༽ བཀྲ་ཤིས་རྟགས་བརྒྱད། ་་་
༤༽ རྒྱལ་སྲིད་སྣ་བདུན།
༥༽ ཉེ་བའི་རིན་ཆེན་བདུན།
༦༽ བཀྲ་ཤིས་རྫས་བརྒྱད། ་
༧༽ འདོད་ཡོན་ལྔ།
༽ མཆོད་པའི་ལྷ་མོ་བཅུ་དྲུག་
༩༽ ཡིད་སྤྲུལ་མཆོད་པ། །
༈ ལྔ་པ་རོལ་མོའི་བྱེ་བྲག་བཤད་པ།
༡༽ དུང་དཀར།
༢༽ འཁར་རྔ། ་་་
༣༽ རྐང་གླིང་། །
༤༽ ཆ་ལང་། ་་་
༥༽ བསིལ་སྙན།
་
་་་་་་་་་་
་་་་་་་་་་་་་་་་་་་་་་་་་་་་་་་་
་་་་་་་་་་་་་་་
བ་བབ་་་༌་་་་་་་་་ བུབ



ܗܬ ܘܙܣܐ@ܐ -.
00ܐ ܒܒܐܒܦ݁ܺܝܬܐ
. lzpa LM
ܬܬܬܬܬܬܬܬܬܬܬܬܬܬܬܬܬܬܬܬܬܬܬܫܙܐܙܙܙܙܙܙ
ܙ
ܙܫܙܠܐܬܬܐܬܐܐܘܐܐܐܐܐܐܐܐܐܐܐܐܐܠܐܐܐܫܐܘܐܐܐܐܫ
ܙܬܐܠܐܙܙܙܙܙܙܙܙܙܙܙܐܙܐܘ
ܝܢܐ ܒ݁ܽܒܐܒܒ.ܐ ..
L36 ܩܐܡܤܐ,I
ܘܐܢ ܨܒܐ
ܪܗܠܐ ܐܬܐܐ
ܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬܬ
ܬܬܬܬܬܬܬܬܬܬܬܬܬܬܬܙܬܫܫܫܘܬܐܐܘܬܬܘܫܝܫܝܢܙܠܦܝܢܝܘܝܘ
ܘܐܐܐܐܐܐܐܐܐܐܐܐܐܐܐܐܘܐܐܘܐܐܐܘܘܐܐܐܐܐܐܐܐܐܐܐܐܐܐܐܐܐܐܐܐܐܐܐܐܐܐܐܐܐܘ
ܚܬ ܐ̱ܩܙܶܡܺܐ
ܡܢ ܬܫ ܕܙܐ
ܘ ܢܫܣܐ
ܙܙܙܙܐܙܙܫܐܐܙܐܙܫܬܫܠܐܘܬܐܬܘܐܙܘܐܬܘܬܠܐܘܬܠܐܠܐܙܬܘ
ܙܙܙܙܙܙܙܙܙܙܙܙܙܙܙܙܙܙܙܙܙܪܙܕܙܙܙܙܙܙܙܙܙܙܙܙܙܙܙܐܬܙܙܙ
e Lܒܐ
ܠܙܠܐܠܙܙܙܙܙܪܙܦܠܙܙܙܠܐܠܐܐܙܙܙܠܐܠܐܐܪܐܠܬܫܫܙܙܠܙܙܙܠܙܠܐܠܐܐܐܐܐܐܐܐܐܐܐܙܐܐܐܐܐܐܐܐܐܐܐܐ
ܕܐ ܡܝܫܠܫܠܐ
cܐ ܕܸܠܡܐ
ܒܡܙܐ ܚ



༦༽ རྫ་། ་་་་
་་་་་ 103
༧༽ ཌཱ་མ་རུ། །
106
i07
༌༌་་་་་་༌༌༌་་་ i08
་109
༨༽ རྒྱ་གླིང་། ་་་
༩༽ ཏིང་ཤག ་་་་
༡༠༽ དུང་དམར། །
༡༡༽ གཤང་།
༡༢༽ མ་ཎི་འཁོར་ལོ།
༡༣༽ དར་ལྕོག་བཅས་བཞུགས། ་་༌ ་་་་་་་་་་་་་་་་་
༡༤༽ མཇུག་དོན།
111
་་་་་་་་་་་་་་་་་་་་་་་་་་་་་་་་་་
་
།
i2
i14
16



༄༅། །བླ་མེད་རྡོ་རྗེ་ཐེག་པའི་ཕྱག་མཚན་དང་མཆོད་རྫས་ཡོ་བྱད་ཀྱི་
རྣམ་བཤད་འཁྲུལ་འཇོམས་ཡེ་ཤེས་རལ་གྲི་
ཞེས་བྱ་བ་བཞུགས་སོ། །



༄༅། །ཨོཾ་སྭསྟི། གྲངས་མེད་བསྐལ་བར་གོམས་པའི་ཚོགས་གཉིས་ཁམས། །
མཚན་བཟང་འཇོ་སྒེག་ངོམས་པའི་ལང་ཚོ་ཆེར། །ཡོངས་སྨིན་མི་མཇེད་ཞིང་གི་དཔལ་
གྱུར་པ། །རྣམ་འདྲེན་ཟས་གཙང་སྲས་ཀྱིས་བདེ་ལེགས་སྩོལ། །སྣང་བ་མཐའ་ཡས་
ཐུགས་རྗེའི་རོལ་གར་ལས། །རིན་ཆེན་འདོད་རྒུ་འབྱུང་བའི་རྒྱ་མཚོ་ཆེར། །མ་ཆགས་
པདྨ་འབར་བ་ལས་འཁྲུངས་པ། །ཨོ་རྒྱན་རྡོ་རྗེ་འཆང་གིས་བདག་སྐྱོངས་ཤིག །སྨྱོས་
ཀྱི་རིགས་འཁྲུངས་མི་ཡི་སེངྒེ་གང་། །ཟབ་གཏེར་མངའ་བདག་གུ་རུའི་ཞལ་སྐྱིན་
དངོས༑ །ཕྱོགས་ལས་རྣམ་རྒྱལ་སྤྱོད་པས་འགྲོ་ཀུན་འདྲེན། །གཏེར་ཆེན་ཆོས་ཀྱི་རྒྱལ་
པོར་དད་ཕྱག་བརྩེགས། །ངུར་སྨྲིག་འཛིན་པའི་ཁྱུ་མཆོག་གཅིག་པུ་པ། །རབ་འབྱམས་
གཙུག་ལག་རྒྱ་མཚོའི་ཕ་མཐར་སོན། །ཟུང་འཇུག་ལམ་བཟང་སྟོན་མཛད་སྒྲོན་མེ་ཆེ། །
ཆོས་དཔལ་རྒྱ་མཚོའི་གཙུག་གི་རྒྱན་དུ་བསྙེན། །རྔ་ཡབ་གླིང་ནས་གུ་རུ་ཡབ་ཡུམ་
གྱིས༑ །དགོངས་པའི་དྲོད་གཏད་དབུགས་དབྱུང་ཐོབ་པ་ལས། །གསང་ཆེན་བསྟན་པའི་
རྒྱལ་མཚན་གུང་དུ་བསྒྲེངས། །འཇིགས་བྲལ་ཡེ་ཤེས་རྡོ་རྗེས་ཤིས་པ་སྩོལ། །མཐའ་
མེད་སྲིད་པ་གསུམ་གྱི་ཡིད་ཅན་ཀུན། །མཐའ་དག་དུ་ཁཀུན་ལས་སྒྲོལ་བའི་ཕྱིར། །
མཐའ་བྲལ་བྱང་ཆུབ་ལམ་མཆོག་སྟོན་མཛད་པ། །བཤེས་གཉེན་དམ་པ་རྣམས་ལ་གུས་
ཕྱག་འཚལ། །བླ་མེད་གསང་བའི་རྒྱུད་ཀྱི་ཐབས་སྣ་ཚོགས། །བརྡ་དོན་རྟགས་ཀྱི་རྟེན་
འབྲེལ་མཐའ་ཡས་ཀྱང་། །ཚུར་མཐོང་བྱིས་པས་རྟོགས་དཀའ་དེ་ཡི་ཕྱིར། །ཕྱག་
མཚན་རོལ་མོའི་རྣམ་གཞག་མདོ་ཙམ་བསྟན། །ཞེས་ཡུལ་དམ་པའི་ཚོགས་ལ་མཆོད་



པར་བརྗོད་པའི་བསྟོད་སྤྲིན་ཚར་དུ་དངར་བས་མདུན་བསུས་ཏེ་གང་གླེང་བར་བྱ་བ་ནི།
དེ་ཡང་འཇིག་རྟེན་གྱི་ཁམས་རབ་འབྱམས་ཞིང་གི་རྡུལ་སྙེད་རྣམས་སུ་བདེ་བར་
གཤེགས་པ་རྣམས་ཀྱི་རྣམ་པར་འཕྲུལ་པ་ཚད་མེད་པ་གང་འདུལ་གྱི་བཀོད་པས་སེམས་
ཅན་དཔག་ཏུ་མེད་པ་མངོན་མཐོ་དང་ངེས་པར་ལེགས་པའི་ལམ་དང་འབྲས་བུ་ལ་བཀྲི་
བར་མཛད་པའི་ཚུལ་ནི། ཇི་སྐད་དུ། དེ་ཚེ་མི་མཐུན་སྣ་ཚོགས་ལ། །སོ་སོ་འདྲ་བར་
སྣང་བ་ནི། །དེ་བཞིན་ཉིད་ཀྱིས་མ་བཅོས་ཀྱང་། །ལས་འཕྲོའི་དབང་གིས་སོ་སོར་
སྣང་༑ ༑ཞེས་བྱ་བ་གསུངས་ཤིང་ལར་རྫོགས་པའི་སངས་རྒྱས་རྣམས་ཀྱིས་གདུལ་བྱ་
འདུལ་བའི་ཐབས་ཀྱི་གཙོ་བོ་ནི་ཆོས་ཀྱི་འཁོར་ལོ་སྟེ། གསུང་དབྱངས་ཟབ་མོ་གདུལ་བྱ་
སོ་སོའི་སྣང་བ་དང་འཚམས་པར་སྤྲོ་བ་ལས་ལམ་དང་འབྲས་བུའི་ཡོན་ཏན་རྣམས་སྐྱེས་
ཤིང་སྲིད་པ་དང་ཞི་བའི་རྒུད་པ་ལས་གྲོལ་བར་གྱུར་པས་ན། དགོངས་པ་འདུས་པ་
ལས༑ དོན་དམ་ངེས་པའི་ཐེག་པ་ནི། །གསུམ་དུ་ངེས་པར་སྣང་བ་སྟེ། །ཀུན་འབྱུང་
འདྲེན་དང་དཀའ་ཐུབ་རིག །དབང་བསྒྱུར་ཐབས་ཀྱི་ཐེག་པའོ། །ཞེས་འབྱུང་བ་ལྟར་
རིང་ལམ་མཚན་ཉིད་ཐེག་པ། ཉེ་ལམ་རྡོ་རྗེ་ཐེག་པ་གཉིས་ལ་ནང་གི་དབྱེ་བས་དགུར་ཕྱེ་
བ་རྣམས་སོ། གསང་སྔགས་ལ་ཡང་རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །
བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་འབྱོར་ཏེ། །རྣལ་འབྱོར་བླ་
མེད་དེ་ལྟག་ལའོ། །ཞེས་པ་ལྟར་རྒྱུད་སྡེ་བཞི་པོ་དག་ལྟ་སྒོམ་སྤྱོད་པ་འབྲས་བུ་དང་
བཅས་པས་གོང་མ་གོང་མ་རྣམས་ཟབ་པར་གནས་པ་ཡིན་ནོ། དེས་ན་གསང་བའི་ཐེག་



་
3
པ་འདི་ནི་དུས་རེ་འགའ་ཙམ་ལས་མི་འབྱུང་བ་ཨུ་དུམ་ཝ་རའི་མེ་ཏོག་དང་འདྲ་བར་
གསུངས་ཤིང་། སྒྲུབ་པ་པོ་རྟེན་གྱི་གང་ཟག་རྣམས་ཀྱང་སྐལ་བ་མཆོག་དང་ལྡན་པ་བློ་
གྲོས་ཕུན་སུམ་ཚོགས་པ་ཞིག་ལས་ཕལ་གྱི་སྤྱོད་ཡུལ་དུ་གྱུར་པ་མ་ཡིན་ཞིང་། གལ་ཏེ་
ཁྱད་གསོད་དང་མཐོ་བསྙབས་ཀྱིས་དབང་ཟོས་ན་འཚོ་བྱེད་ཀྱི་སྨན་བཙལ་བས་རེག་ཕུང་
གི་དུག་དང་འཕྲད་པའི་དཔེ་གསུངས་པ་ལྟར་གཟབ་དགོས་པ་ཡིན་ཀྱང་། དེང་སང་ནི་
ཐུན་མོང་ཐེག་པའི་བློ་སྦྱོང་ཙམ་ཡང་སྔོན་དུ་མ་སོང་བར་སྔགས་ལ་ཞུགས་ལོ་ཞིག་བྱེད།
དམ་ཚིག་གི་གནང་བཀག་ནི་རི་བོང་རྭའི་མཆེད་ཟླར་གྱུར། རྡོ་རྗེ་སློབ་དཔོན་གྱིས་སློབ་
མའི་རྒྱུད་ཚོད་བརྟག་མི་དགོས་པར་དབང་དང་གདམས་ངག་རྣམས་ཟང་ཟིང་ལ་བརྗེ་བའི་
ཚོང་གི་སྲོལ་དར། དམ་རྫས་དང་མཆོད་པའི་ཡོ་བྱད་རྣམས་མི་ནག་སྐྱེ་བོའི་ཟོང་དུ་
གྱུར༑ གསང་སྔགས་ཀྱི་ལྷའི་སྐུ་གཟུགས་དང་དཀྱིལ་འཁོར་རྣམས་ཐུན་མོང་རྒྱན་བཀོད་
ཀྱིས་མཛེས་ཆོས་སུ་ངོམས་པར་བྱེད་དོ། དེས་ན་རིག་པ་འཛིན་པའི་སྡེ་སྣོད་ལས་
འབྱུང་བའི་རྡོ་རྗེ་ཐེག་པ་ཞེས་བྱ་བ་ནི་དད་བརྩོན་ཤེས་རབ་ལྡན་པའི་གང་ཟག་གིས་གསང་
བས་ཉམས་སུ་བླངས་ན་དུས་རིང་པོར་མི་ཐོགས་པར་རྡོ་རྗེ་འཛིན་པའི་ས་ཐོབ་པར་ངེས་
པ་དང་།གསང་སྔགས་བཀའ་གཏེར་གྱི་གཞུང་རྣམས་ལ་ཁྱི་དང་གློ་བ་འཕྲད་པ་ལྟར་ཅི་
ཐོད་ཐོད་དང་། གྱ་ཚོམ་གྱིས་མི་འཇུག་པར་རང་གི་རྒྱུད་ཚོད་དང་བསྟུན་ཏེ་ཚོགས་
བསགས་དང་སྒྲིབ་སྦྱོང་སྔོན་དུ་བཏང་ནས་རིམ་གྱིས་མཚན་ལྡན་བླ་མ་དག་ལས་མནོད་
པར་བྱ་བ་མ་གཏོགས་མཚན་ཉིད་ཐེག་པའི་གཞུང་སོགས་རིགས་པའི་གནས་གཞན་



རྣམས་དང་མི་འདྲ་བའི་ཚུལ་ཤེས་པར་བྱ་སྟེ། དམ་ཚིག་གསལ་བཀྲ་ལས། གསང་
སྔགས་གསང་ཞེས་བྱ་བ་ནི། །གསང་སྔགས་སྐྱོན་ཡོད་མ་ཡིན་ཏེ། །གསང་མཆོག་
དངོས་གྲུབ་མི་ཡལ་བས། །གསང་ཕྱིར་བརྡ་ཐབས་སྣ་ཚོགས་བསྟན། །ཞེས་གསུངས་
པ་ལྟར་ངོམས་ཆོས་དང་རླངས་སྤྱོད་རྩིང་པོར་མ་སོང་བར་ཤིན་ཏུ་གསང་བས་ཉམས་སུ་
བླང་བར་བྱ་བ་ཉིད་དོ། འོན་ཀྱང་དེང་སང་ནི་གསང་བའི་གནད་གང་ཡང་མི་ཤེས་པའམ་
ཇི་མི་སྙམ་པར་བལྟ་བས་ཕྱག་མཚན་ཡོ་བྱད་ཐམས་ཅད་དངོས་པོ་ཕལ་པ་ལྟར་ལོངས་སུ་
སྤྱོད་ཅིང་གསང་སྔགས་བོན་དུ་གྱེར་བ་དང་། གློ་དང་མོན་པའི་རིགས་བརྒྱུད་ཀྱི་ཆོས་
ལྟར་འཆལ་རྒྱུགས་བྱེད་པ་མང་དུ་སྣང་བ་རྣམས་ཡང་དག་པའི་ལམ་ལ་འཛུད་པའི་
ཐབས་སུ་མཁས་གྲུབ་སྔ་མ་རྣམས་ཀྱི་གསུང་ལ་བརྟེན་ནས་ཕྱག་མཚན་དང་མཆོད་རྫས་
ཡོ་བྱད་ཀྱི་རྣམ་བཤད་མདོ་ཙམ་འཆད་རིགས་པར་མཐོང་ངོ༌། དེ་བས་ན་རེ་ཞིག་བསྟན་པ་
འདི་ལ་དལ་འབྱོར་གྱི་མི་ལུས་ཐོབ། མཚན་ལྡན་གྱི་བླ་མ་དང་མཇལ་ཞིང་། རྡོ་རྗེ་ཐེག་
པའི་ལམ་ལ་བརྟེན་ནས་གྲོལ་བ་དོན་དུ་གཉེར་བ་རྣམས་ཀྱི་རྒྱུད་སྨིན་པའི་ཐབས་དང་
འཇུག་སྒོ་ནི་དབང་དང་དམ་ཚིག་ལ་རག་ལུས་པས་ན། འདིར་ཡང་ཐོག་མར་དཀྱིལ་
འཁོར་བསྟན་པ་དང་། དེ་ནས་དམཚིག་གི་བྱེ་བྲག་ལས་ཆས་གོས་ཀྱི་རང་བཞིན་བཤད་
པ༑ ཕྱག་མཚན་གྱི་རིམ་པ་བཤད་པ། མཆོད་པའི་ཡོ་བྱད་བསྟན་པ། རོལ་མོའི་བྱེ་བྲག་
བཤད་པ་དང་ལྔ་ལས། དང་པོ་དཀྱིལའཁོར་བསྟན་པ་ལ་དངོས་དང་། ལྷ་རྣམས་ཀྱི་
གདན་དང་བཞུགས་ཚུལ་བཤད་པ་གཉིས་ལས། དང་པོ་ལ། ངོ་བོ། སྒྲ་དོན། དབྱེ་བ་



གསུམ་ལས། དང་པོ་ནི་སྣོད་བཅུད་དག་པའི་སྣང་བ་གཙོ་འཁོར་གྱི་ཚུལ་དུ་ཤར་བའམ།
བཀོད་པ་ལྷའི་འཁོར་ལོ་རྫོགས་པར་སྣང་བའོ། གཉིས་པ་ནི། མཎྜལ་ཞེས་པ་སྙིང་
པོའམ་བཅུད་ལེན་པ་དང་འཛིན་པ་ལ་འཇུག་པས་ན། སྙིང་པོའི་ཡོན་ཏན་གཞི་ལ་
བཞུགས་པ་དག་ལམ་དུས་སུ་འཛིན་ཅིང་མི་གཏོང་བར་འབྲས་བུ་མྱུར་བར་མངོན་དུ་བྱེད་
པའི་དོན་གྱིས་དཀྱིལ་འཁོར་རོ། གསུམ་པ་དབྱེ་བ་ལ། དཀྱིལ་འཁོར་བཅུ་གཉིས་དང་།
སྒྱུ་འཕྲུལ་རྒྱས་པ་ལས་བདུན་དང་། གསུམ། འདུས་པ་མདོ་ལས་དཀྱིལ་འཁོར་བཞིར་
བསྟན་པ་སོགས་དབྱེ་བ་སོ་སོར་སྣང་བ་ལས། འདིར་ནི་དབང་པོ་རིམ་གྱིས་པ་རྣམས་ཀྱི་
འཇུག་སྒོ་རྡུལ་ཚོན་དང་རས་བྲིས་ཚོམ་བུ་སྟེ་མཚན་མ་རྫས་ཀྱི་དཀྱིལ་འཁོར་གྱི་མཚོན་
བྱར་གྱུར་ཞིང་གཞི་རང་བཞིན་གྱི་དཀྱིལ་འཁོར་དང་རྗེས་སུ་མཐུན་པ་ལྷག་པ་ཏིང་ངེ་
འཛིན་གྱི་དཀྱིལ་འཁོར་བཤད་པ་ལ། རྟེན་དང་བརྟེན་པའི་དཀྱིལ་འཁོར་གཉིས་སོ། དང་
པོ་ལ་ཞི་བ་དང་ཁྲོ་བོ་གཉིས་ལས། དང་པོ་ནི། སྒྱུ་འཕྲུལ་གསང་བའི་སྙིང་པོ་ལས། །
ཡེ་ཤེས་ཕྱོགས་བཞི་དབུས་བརྟགས་ཏེ། །དཀྱིལ་འཁོར་བསམ་ཡས་ལྷུན་གྲུབ་ནི། །
རྫོགས་ཆེན་རྟོགས་པའི་རྣལ་འབྱོར་པས། །ཀུན་འབྱུང་དཀྱིལ་འཁོར་ཆེན་པོར་སྤྱོད། །
འཁོར་ལོ་རྩིབས་བཞི་མུ་ཁྱུད་བཅས། །གྲུ་ཆད་བཞིས་བརྒྱན་བར་འཁྱམས་དང་། །ཀུན་
ཏུ་གྲུ་བཞི་སྒོ་ཁྱུད་ལྡན། །རོལ་མོ་སྣ་ཚོགས་སྤྲིན་ཕུང་བཞིན། །ཞེས་གསུངས་པ་ལྟར།
རིན་པོ་ཆེའི་གཞལ་ཡས་ཁང་འོག་གཞི་རྒྱ་ཁྱོན་ཚད་མེད་པའི་འཁོར་ལོ་ལ་ནང་ཁོངས་སུ་
རྡོ་རྗེ་འགྲེང་བུ་རེས་སྤགས་པའི་སྟེང་དུ་འཁོར་ལོ་རྩིབས་བཞིས་བརྒྱན་པ། མཐའ་སྐོར་



གྱི་དབྱིབས་གྲུ་བཞི་པ་སྒོ་བཞི་གྲུ་ཆད་བཞི་དང་བར་འཁྱམས་གློ་འབུར་རིགས་བཞིས་
བརྒྱན་པ། ནང་ནས་རིམ་པ་བཞིན་མཐིང་ག་ལ་སོགས་པ་པཉྩ་རེ་ཁའི་རྩིག་པ་ལྔ་ཕྲག་
གིས་བསྐོར་བའི་སྟེང་དུ་རིན་པོ་ཆེའི་ཕ་གུ་སེར་པོ་འཕྱར་ཐབས་སུ་བཀོད་པའི་མཐར་མུ་
ཏིག་གི་མགུལ་འཁོར་འཕྱང་བ། བྲེ་ཕུལ་གྱི་སྣམ་བུ་ལ་མ་ཀ་རའི་ཁ་ནས་དྲྭ་བ་དང་དྲྭ་
ཕྱེད་དཔྱངས་པ། གཞན་ཡང་ཕྲེང་བ་དང་ཆུན་དཔྱང་། ཤར་བུ་དང་མདའ་ཡབ་སོགས་
རྒྱན་སྣ་ཚོགས་པ་རྣམས་ཀྱིས་སྤྲས་པ། འདོད་སྣམ་ལ་མཆོད་པའི་ལྷ་མོ་མང་པོས་
ཕྱོགས་ཀུན་ཏུ་འཁྲིགས་པ། སྒོ་ཕུབ་ཀྱི་ཕྱི་ནང་གཉིས་སུ་ཐེམ་སྐས་བཞི་བཞི་སྟེ་རྒྱུ་ཡི་རྟ་
བབས་བརྒྱད་དང་། སྒོ་ལོགས་ཀྱི་ཕྱི་ཟུར་ཀ་བས་གཏེགས་པའི་སྒོ་ཁང་གི་སྟེང་དུ་རྟ་
རྐང་༑ ཆུ་སྐྱེས། སྒྲོམ་བུ། ཟ་ར་ཚགས། སྣ་འཕྱང་། ཆུན་འཕྱང་། ཤར་བུ། ཁྱུང་
མགོ་སྟེ་འབྲས་བུའི་རྟ་བབས་བརྒྱད་ཀྱིས་མཛེས་པར་སྤུད་པ། བུམ་པ་ཟླུམ་པོའི་སྟེང་དུ་
བྲེ་མཚོན་པའི་ཕྱུར་བུའི་རྩེར་ཆོས་འཁོར་རིམ་པ་བཅུ་གསུམ་གྱི་སྟེང་དུ་རིན་པོ་ཆེའི་
གདུགས་དང་ཏོག་གིས་སྤྲས་པ། རྟ་བབས་ཀྱི་རྩེར་གདུགས་དང་ཆོས་འཁོར་རི་དྭགས་
ཀྱིས་བསྐྱོད་པ། གྲུ་ཆད་ལས་ཕྱིར་འཕགས་པའི་རིགས་བཞིའི་ཁ་དོག་ཅན་གྱི་རིན་པོ་
ཆེའི་གློ་འབུར་གྱིས་མཛེས་པ། གཞན་ཡང་ཉི་ཟླས་བརྒྱན་པའི་དྲིལ་བུ་དང་། གཡེང་ཁ་
དང་༑ རྔ་ཡབ་དང་། བ་དན་སོགས་ཀྱིས་ཕྱོགས་ཀུན་ཏུ་འཁྲིགས་པ་དང་། ཕྱི་རོལ་དུ་
ཏཱ་ལའི་ལྗོན་པ་དང་། རིན་པོ་ཆེའི་ཕུང་པོ། དཔག་བསམ་གྱི་ཤིང་དང་། ཁྲུས་ཀྱི་རྫིང་
བུ༑ ནེའུ་སིང་དང་སྤང་ལྗོངས། གསེར་གྱི་བྱེ་མ་བརྡལ་བ། བཀྲིས་པའི་བྱ་དང་རི་



དྭགས་སྣ་ཚོགས་པས་གང་བ་སོགས་ཞིང་གི་ཡོན་ཏན་ཕུན་སུམ་ཚོགས་པས་མཛེས་པར་
སྤྲས་པ་རྣམས་སོ།། ༈ གཉིས་པ་ཁྲོ་བོའི་དཀྱིལ་འཁོར་ནི། གསང་སྙིང་ལས། ཡེ་
ཤེར་འབར་བའི་གཞལ་ཡས་ཁང་། །ཕྱོགས་བཅུར་རྒྱ་ཡོངས་མ་ཆད་པའི། །ཕྱི་དང་
ནང་མེད་ཀུན་ཏུ་ནང་། །འབར་བའི་འཁོར་ལོ་རྩིབས་བཞི་པ། །གྲུ་ཆད་བཞིས་ནི་རྣམ་
པར་བརྒྱན། །གྲུ་བཞི་སྒོ་ཁྱུད་བཞི་དང་ལྡན། །འབར་བའི་བར་ཁྱམས་གཉིས་ཀྱིས་
མཛེས༑ །ཐོད་སྦྲུལ་སྣ་ཚོགས་ཉི་ཟླས་བརྗིད། །འབར་བའི་ཁྲོ་བ་མང་པོ་འཁྲུག །ཅེས་
གསུངས་པ་ལྟར། བྷཉྫ་འབར་བའི་གཞལ་ཡས་ཁང་འོག་གཞི་འཁོར་ལོ་རྩིབས་བཞི་པ་
གྲུ་བཞི་སྒོ་ཁྱུད་བཞི་དང་ལྡན་པ། ཁྲག་ཞག་གི་རྦ་ཀློང་འཁྲུགས་པའི་བར་ཁྱམས་གཉིས་
དང་ལྡན་ཞིང་ཕྱི་ནང་གཉིས་ལ་རྩིག་པ་རིམ་པ་ལྔ་དང་གསུམ་གྱིས་སྤྲས་པ། ཐོད་པ་
སྐམ་རློན་རྙིང་གསུམ་ལ་ཁྲག་ཞག་འདམ་གྱིས་བྱུགས་ཤིང་གནམ་ལྕགས་ཨུདྨོའི་གཟེར་
གྱིས་བཏབ་པ། ཐོད་པ་སྣ་ཚོགས་པའི་ཕ་གུ་ལ་རྒྱུ་མ་དང་དོན་སྙིང་གི་མགུལ་འཁོར་
བཀོད་པ། བྲེ་ཕུལ་གྱི་སྣམ་བུ་ལ་མ་ཀ་རའི་ཁ་ནས་སྦྲུལ་སྦྲམ་དང་ཐོད་སྐམ་གྱི་དྲྭ་བ་དང་
དྲྭ་བ་ཕྱེད་པས་མཛེས་པ། གཞན་ཡང་དོན་སྙིང་དང་ཡན་ལག་གི་འཕྱང་འཕྲུལ། ཐོད་
ཚལ་གྱི་ཟླ་བ། ལྕང་ལོའི་རྔ་ཡབ་དང་དྲིལ་གཡེར་རླུང་གིས་བསྐྱོད་པ། རྐང་ལག་གི་
ཤར་བུ། སྒལ་ཚིགས་ཀྱི་མདའ་ཡབ། ཞིང་ཆེན་གྱི་གདུགས་དང་། ཉ་ཆེན་གྱི་འཕན་
དར༑ རྒྱུ་རློན་གྱི་ལྡ་ལྡི། །ཞིང་ལྤགས་ཀྱི་ལྷབ་ལྷུབ་སོགས་འཇིགས་པའི་རྒྱན་སྣ་ཚོགས་
པས་མངོན་པར་བཀྲ་བ། རྩིག་པའི་ཕྱི་འགྲམ་འདོད་རྣམ་དམར་པོས་བསྐོར་བ་ལ་རྡོ་རྗེ་



ལྷ་མོ་རྣམས་ཀྱིས་དུར་ཁྲོད་རོལ་བའི་མཆོད་སྤྲིན་གཙོ་བོ་ལ་སྟོབ་པ། སྒོ་དང་སྒོ་ཁྱུད་ཀྱི་
ཕྱོགས་མཚམས་སུ་ཟླ་ཕྱེད་རྡོ་རྗེས་མཚན་པ། སྒོ་ཟུར་བཞི་ལ་ཞིང་གི་ཀ་བ་བཞི་བཞིས་
བཏེགས་པའི་རྟ་བབས་རྣམ་བུ་བརྒྱད་དང་ལྡན་པ། པདྨ་ལ་གནས་པའི་ཆོས་འཁོར་གྱི་
སྟེང་དུ་ཞིང་གི་གདུགས་ཕུབ་ཅིང་ཆུ་སྲིན་གྱི་ཕྲུ་གུ་བལྟ་བ། སྒོ་ཕྱི་ནང་ཀུན་ཏུ་རུས་སྦལ་
གྱི་མ་ཐེམ། ཆུ་སྲིན་གྱི་ཡ་ཐེམ། སྦལ་ནག་གི་སྐྱེས་བུ། ཞིང་གི་གློ་གླེགས་རྣམས་ཀྱིས་
སྤྲས་པ། གྲུ་ཆད་བཞིར་གློ་འབུར་གྱིས་མཛེས་པའི་སྟེང་དུ་ཆོས་ཀྱི་འཁོར་ལོ་རྩིབས་བཞི་
པས་བརྒྱན་པ། རུས་སྦལ་གྱི་ཀ་གདན་སྤྲས་པའི་སྟེང་ལྷ་ཆེན་བརྒྱད་ཀྱི་ཀ་བ་ལ་ཚངས་
པས་གདུང་བྲེས་པ། ཀླུ་བདུད་ཀྱི་ཕྱམ་དང་། རྒྱུ་སྐར་གྱི་དྲལ་ལ་ཞིང་ལྤགས་ཀྱི་ཐོག་
དང་ལྷ་ཆེན་གྱི་ཐོད་པ་ཟླུམ་པོར་ཕུབ་པའི་སྟེང་རྡོ་རྗེའི་ཏོག་གིས་བརྒྱན་པ་སོགས་དུར་ཁྲོད་
རོལ་བའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་མཐའ་སྐོར་དུ་
ཞིང་གི་བཀོད་པ་རུ་དྲའི་དམག་ཚོགས་དབྱིངས་སུ་བསྒྲལ་བའི་དུར་ཁྲོད་ཆེན་པོ་བརྒྱད་
ཀྱིས་བསྐོར་བའོ།། ༈ གཉིས་པ་བརྟེན་པ་ལྷའི་དཀྱིལ་འཁོར་ལ་ཞི་ཁྲོ་གཉིས་ལས།
དང་པོ་ལ་མཚན་དཔེ། ཞི་ཚུལ་གྱི་ཡོན་ཏན། རྒྱན་ཆས་བཤད་པ་དང་གསུམ་ལས།
དང་པོ་ནི། ཞི་བའི་ལྷ་ཚོགས་རྣམས་ནི་ཕལ་ཆེར་མཚན་དང་དཔེ་བྱད་ཀྱིས་བརྒྱན་པ་སྟེ།
དེ་ལ་ཡང་སྤྱི་དང་བྱེ་བྲག་གི་ཚུལ་གཉིས་ལས། ཐུན་མོང་གི་མཚན་དཔེ་ནི། ཧེ་རུ་ཀ་
གལ་པོ་ལས། མཚན་མཆོག་སུམ་ཅུ་རྩ་གཉིས་ནི། ཕྱག་ཞབས་འཁོར་ལོའི་མཚན་དང་
ལྡན༑ ཞེས་སོགས་དང་། དཔེ་བྱད་ཀྱང་དེ་ཉིད་ལས། དཔེ་བྱད་བཟང་པོ་བརྒྱད་ཅུ་ནི།



སེན་མོ་ཟངས་ཀྱི་མདོག་ལྟར་འདུག །ཅེས་སོགས་བྱམས་པའི་མངོན་རྟོགས་རྒྱན་ལས་
ཇི་ལྟར་འབྱུང་བ་ལྟར་གསུངས་པ་རྣམས་སོ། ཁྱད་པར་གྱི་མཚན་དཔེ་ལ། ཕྱི་ནང་
གསང་གསུམ་ལས། དང་པོ་ནི། མེ་ལོང་ལྟ་བུ་སོགས་ཡེ་ཤེས་བཞི་པོ་རེ་རེ་ལའང་
བཞི་བཞིར་ཕྱེ་བའི་ཡེ་ཤེས་བཅུ་དྲུག་གི་རྩལ་ལས་སེམས་དཔའ་བཅུ་དྲུག་དང་། དེ་དག་
གི་ཡུལ་ཆོས་དབྱིངས་བཅུ་དྲུག་གི་རྩལ་ལས་ཤར་བའི་སེམས་མ་བཅུ་དྲུག་སྟེ་སུམ་ཅུ་རྩ་
གཉིས་ནི་མཚན་བཟང་པོ་དང་། སེམས་དཔའ་བཅུ་དྲུག་ལ་དབུ་རྒྱན་གྱི་ལྷ་རྣམས་
བསྡོམས་པས་བརྒྱད་ཅུ་ནི་དཔེ་བྱད་དོ། གཉིས་པ་ནི། སྤྱི་བོའི་བདེ་ཆེན་འཁོར་ལོའི་རྩ་
འདབ་སོ་གཉིས་ནི་མཚན་བཟང་དང་། དེ་བཞིན་དུ་མགྲིན་པ་ལོངས་སྤྱོད་འཁོར་ལོའི་རྩ་
འདབ་བཅུ་དྲུག་དང་། སྙིང་གའི་ཆོས་ཀྱི་འཁོར་ལོའི་རྩ་ཆེན་བཞི་དང་། ལྟེ་བ་སྤྲུལ་པའི་
འཁོར་ལོའི་རྩ་འདབ་ལས་སྟོང་པའི་རྩ་བཞི་ཕྲི་བས་དྲུག་ཅུ་བཅས་བརྒྱད་ཅུ་ནི་དཔེ་བྱད་དོ།
གསུམ་པ་ནི། སྟོན་པ་ཡབ་ཡུམ་མཉམ་པར་རོལ་པ་ལས་ཡབ་དང་ཡུམ་གྱི་དགའ་བ་
བཅུ་དྲུག་ཚན་པ་གཉིས་སུ་གནས་པ་ནི་མཚན་བཟང་དང་། ཡབ་ཀྱི་དགའ་བ་རེ་རེ་ལའང་
ཡེ་ཤེས་ལྔ་ཕྲག་རེའི་རོ་དང་ལྡན་པས་བརྒྱད་ཅུ་ནི་དཔེ་བྱད་ཀྱི་ཡོན་ཏན་ནོ། གཉིས་པ་ཞི་
ཚུལ་གྱི་ཡོན་ཏན་ནི། དྲི་མེད་བཤགས་པའི་རྒྱུད་ལས། མཉེན་ལྕུག་འཁྲིལ་ལྡེམ་ཞི་བའི་
ཚུལ་དང་ལྡན། གསལ་འཚེར་ལྷུན་སྟུག་གཟི་བྱིན་རབ་ཏུ་འཕྲོ། །ཞེས་འབྱུང་བ་ལྟར།
ཞི་བའི་ལྷ་ཚོགས་ཐམས་ཅད་ཚུལ་དགུ་དང་ལྡན་པ་སྟེ། དེ་ལ་ཟུར་ལུགས་ལྟར་ན། ཉོན་
མོངས་དུག་ལྔ་གནས་སུ་དག་པ་ལས། རིམ་པར་ཡན་ལག་གསེར་ཞུན་ལྟར་མཉེན་པ།



-
ཐབས་ཤེས་གཡུ་ལྗང་ལྟར་འཁྲིལ་བ། ཕྱག་སོར་སྦྲུལ་ལྟར་ལྕགས་པ། སྐུ་སྐེད་ཐང་
ཤིང་ལྟར་དྲང་ཞིང་ལྡེམ་པ། སྐུ་བྱིས་པ་ལྟར་གཞོན་ཤ་ཆགས་པ་དང་ལྔ། དེ་དག་གི་
སྟེང་དུ། ཐུགས་ལ་མ་རིག་པ་མེད་པས་ཟླ་བ་ལྟར་གསལ་བ། ཡོན་ཏན་རྒྱས་པའི་
བརྡར་ཉི་མ་ལྟར་འཚེར་བ། མཚན་དཔེ་རྫོགས་པའི་བརྡར་རི་རྒྱལ་ལྟར་ལྷུན་སྟུག་པ།
ཐམས་ཅད་ཟིལ་གྱིས་གནོན་པའི་རྟགས་སུ་ནོར་བུ་ལྟར་གཟི་བྱིན་ལྡན་པ་རྣམས་སུ་
གསུངས་སོ། རྗེ་རོང་ཟོམ་ཆེན་པོ་ནི་སྔ་མ་ལྔ་ཡུམ་གྱི་ཚུལ་དང་། ཕྱི་མ་བཞི་ཡབ་ཀྱི་
ཚུལ་དུ་བཞེད། ཀུན་མཁྱེན་ཆོས་རྗེ་ནི། སྡུག་བསྔལ་གྱི་ཆུ་བོ་ཆེན་པོ་བཞི་གནས་སུ་དག་
པས་རིམ་པ་ལྟར་སྐུ་གཉེན་ཤ་ཆགས་པ་དང་། སྐུ་སྐབས་ཕྱེད་ཅིང་འཚམས་པས་
ལྕགས་པ་དང་། སྐུ་ལྷོད་པོར་མ་གྱུར་པས་འཁྲིལ་བག་ཆགས་ཤིང་ལྡེམ་པས་དྲང་བ་
དང་༑ སྐུ་འཇམ་ཞིང་གཞོན་ཤ་ཆགས་པས་ངང་ཚུལ་ཅན་ཏེ་ལྔ་ནི་ངོ་བོའི་ཡོན་ཏན་དང་།
སྐུ་གཙང་ཞིང་ཁ་དོག་གསལ་བ་དང་། ཟད་པར་གྱི་སྐྱེ་མཆེད་རྫོགས་པས་སྐུ་བཀྲག་ཅིང་
འཚེར་བའི་མདངས་ཅན་དང་། བརྗིད་ཅིང་ཡིད་དུ་འོང་བས་ལྷན་སྟག་པ་དང་། ཐམས་
ཅད་ཟིལ་གྱིས་གནོན་པས་གཟི་བྱིན་དང་ལྡན་པ་བཞི་ནི་རྣམ་པའི་ཡོན་ཏན་དུ་གསུངས་པ་
ལྟར་ལོ་ཆེན་དྷརྨ་ཤཱིས་ཀྱང་ཕྱི་མ་ཉིད་གཙིགས་སུ་མཛད་དོ། གསུམ་པ་ནི། ལོངས་སྤྱོད་
རྫོགས་པའི་སྟོན་འཁོར་ཕལ་མོ་ཆེ་ནི་རྒྱན་ཆས་བཅུ་གསུམ་དང་ལྡན་པ་སྟེ། ལྷ་རྫས་
དཀར་པོ་གསེར་གྱི་ངང་རིས་ཅན་གྱི་སྟོད་གཡོགས་དང་། ཚི་གུའི་སྨད་དཀྲིས། ཁ་དོག་
སྣ་ཚོགས་པའི་ཅོད་པཎ། ཟི་ལྡིར། གར་གི་ཕུ་དུང་སྟེ་དར་གྱི་ཆས་གོས་ལྔ་དང་། རིན་
t
，
1



11
པོ་ཆེའི་དབུ་རྒྱན། སྙན་ཆ། མགུལ་རྒྱན། ནུ་མ་ཡན་ཆད་ལ་སོ་མོ་དོ། ལྟེ་བ་ཡན་ཆད་
དོ་ཤལ། རིན་པོ་ཆེའི་སྐ་རགས། ཕྱག་ཞབས་ཀྱི་གདུ་བུ་སྟེ་རིན་པོ་ཆེའི་རྒྱན་བརྒྱད་ཀྱིས་
མཛེས་པར་སྤུད་པའོ། སྤྲུལ་སྐུ་རྣམས་ནི་ཆོས་གོས་གསུམ་གྱིས་ཀླུབས་པ་སྟེ། དཀོན་
མཆོག་བརྩེགས་པ་ལས། སྐུ་ཡིས་ཇི་སྙེད་ཁྱབ་གྱུར་པ། །འོད་ཀྱིས་ཀྱང་ནི་དེ་སྙེད་
ཁྱབ༑ ༑འོད་ཀྱིས་ཇི་སྙེད་ཁྱབ་གྱུར་པ། །གསུང་གིས་ཀྱང་ནི་དེ་སྙེད་ཁྱབ། །གསུང་
གིས་ཇི་སྙེད་ཁྱབ་གྱུར་པ། །ཐུགས་ཀྱིས་ཀྱང་ནི་དེ་སྙེད་ཁྱབ། །ཅེས་གསུངས་པ་ལྟར་
ཚད་དང་བཀོད་པ་རྣམས་གཞལ་བའི་ཡུལ་མ་ཡིན་ཀྱང་ཐུན་མོང་གི་ངོར་དམ་ཆོས་འདུལ་
བ་ལས་ཇི་ལྟར་གསུངས་པའི་ཚུལ་ཅུང་ཟད་ནི་འོག་ནས་འཆད་པར་འགྱུར་བས་ཤེས་སོ།།
༈ གཉིས་པ་ཁྲོ་བོའི་ལྷ་ཚོགས་ལ། མཚན་དཔེ། འབར་བའི་གར་དགུ། ཆས་གོས་སྟེ་
གསུམ་ལས། དང་པོ་ལ་ཁྲོ་བོའི་ལྷ་ཚོགས་རྣམས་ཀྱི་ཐུན་མོང་གི་མཚན་དཔེ་གསལ་
བོར་བསྟན་པ་མེད་ཀྱང་སྐུ་ཆེ་ཞིང་ཡན་ལག་རགས་པ། ལང་ཚོ་རྒྱས་པའི་འགྱུར་བག་
ཅན༑ གསུས་ཁྱིམ་ལྡིར་ཞིང་རྡོ་རྗེ་བ་སྤུས་གཏམས་པ། ཞལ་གདངས་ཤིང་མཆེ་བ་
གཙིག་པ། དམར་ལ་ཟླུམ་པའི་སྤྱན་དང་ལྡན་པ། ལྗགས་གློག་ལྟར་འཁྱུག་ཅིང་རྡོ་རྗེའི་
བགད་མོས་ས་གསུམ་གཡོ་བ། ཁྲོ་གཉེར་བསྡུས་པའི་ཤངས་ནས་མི་བཟད་པའི་ཧཱུཾ་སྒྲ་
འབྱིན་པ། རལ་པ་བྲིངས་ཤིང་རྫི་སྨིན་སྨ་ར་ལས་བསྐལ་པའི་མེ་ཡི་ཚྭ་ཚྭ་འཕྲོ་བ་སོགས་
འཇིགས་ཤིང་རྔམས་པའི་རང་བཞིན་མཐའ་ཡས་པ་རྣམས་སོ། ཐུན་མིན་གྱི་མཚན་དཔེ་
ནི་ཞི་བའི་སྐབས་ལྟར་སྟོན་འཁོར་གྱི་རྩ་གནས་དང་ཡབ་ཡུམ་གྱི་དགའ་བ་དང་ཐོད་སྐམ་
་



12
རིགས་ལྔའི་དབུ་རྒྱན་རྣམས་ལ་འདྲ་མཚུངས་སུ་བཞུགས་པ་ཡིན་ནོ། གཉིས་པ་ནི། ཁྲོ་
བོ་རྣམས་ལ་སྐུ་གསུང་ཐུགས་ཀྱི་ཉམས་གསུམ་རེ་ལ་བརྟེན་པའི་གར་དགུ་དང་ལྡན་པ་ནི།
གློག་གི་ཕྲེང་བ་ལས། སྒེག་པ་དཔའ་བ་མི་སྡུག་པ། །རྒོད་དང་དྲག་ཤུལ་འཇིགས་སུ་
རུང་༑ །སྙིང་རྗེ་རྔམས་དང་ཞི་བ་དང་། །གར་དགུའི་ཉམས་དང་ལྡན་པའོ། །ཞེས་བྱ་བ་
གསུངས་སོ། གསུམ་པ་ལ། དུར་ཁྲོད་ཀྱི་ཆས་བརྒྱད། དཔལ་གྱི་ཆས་བརྒྱད།
གསལ་བའི་རྒྱན་གཉིས་སོ། དང་པོ་ལ་བགོ་བའི་གོས་གསུམ། གདགས་པའི་རྒྱན་
གཉིས༑ བྱུག་པའི་རྫས་གསུམ་སྟེ་བརྒྱད་ལས། དང་པོ་ནི། ཉོན་མོངས་པ་ཕྲག་དོག་
གཏི་མུག་འདོད་ཆགས་རྣམས་དབྱིངས་སུ་དག་པ་ལས་གོ་རིམ་ཇི་ལྟ་བ་བཞིན་ཞིང་གླང་
གི་སྟོད་གཡོགས་དང་སྟག་ལྤགས་ཀྱི་ཤམ་ཐབས་རྣམས་སོ། རྟོག་པ་ལྷ་རྒྱུད་ལས།
ཞིང་ཆེན་གཡང་གཞི་བྱང་ཆུབ་སེམས་ཀྱི་རྒྱན། །གླང་ཆེན་ཀོ་རློན་སྟོབས་ཆེན་མཆོག་གི་
རྒྱན༑ །སྟག་གི་ཤམ་ཐབས་དཔལ་བརྟུལ་ཟ་བྱེད་རྒྱན། །ཞེས་བྱ་བ་ཡང་གསུངས་སོ།
གཉིས་པ་ནི། སྦྲུལ་དང་ཐོད་ཕྲེང་གཉིས་ཏེ། དེ་ཡང་གདུག་པའི་ཀླུ་རིགས་ལྔ་ཟིལ་གྱིས་
གནོན་པའི་བརྡར། སྦལ་དཀར་པོའི་དབུ་རྒྱན། སེར་པོའི་སྙན་ཆ། དམར་པོའི་སོ་མོ་དོ་
དང་མགུར་ཆུ། ནག་པོའི་གདུ་བུ། ལྗང་ཁུའི་སྐ་རགས་དང་དོ་ཤལ་བྱས་པའོ། ཐོད་
རྒྱན་ནི། སྐུ་གསུམ་བརྙེས་པའི་རྟགས་སུ་ཐོད་པ་ཚར་གསུམ་གྱིས་བརྒྱན་པ་སྟེ། སྐམ་
པོའི་དབུ་རྒྱན། རློན་པའི་དོཤལ། ཚལ་བུའི་དཔུང་རྒྱན་སྤྲས་པའོ། གསུམ་པ་ནི།
དུག་གསུམ་གནས་སུ་དག་པའམ་སྐུ་གསུམ་མཚོན་པའི་བརྡ་ཐབས་སུ་དཔྲལ་བར་ཐལ་



--
ཆེན་གྱི་ཚོམ་བུ། སྨིན་མཚམས་སུ་རཀྟའི་ཐིག་ལེ། ཨོལ་ཀོ་ལ་ཞག་གི་ཟོ་རིས་རྣམས་
སོ། །འདི་དག་ཆས་སུ་བཅུག་པ་ནི་འོག་ནས་འཆད་པར་འགྱུར་རོ། གཉིས་པ་དཔལ་གྱི་
ཆས་བརྒྱད་ནི། རྒྱལ་བྱེད་དཔའ་རྟགས་ཙམ་མ་ཡིན་པར་དཔལ་ཆེན་པོ་རྣམས་ཀྱི་སྐུ་ལ་
རང་ཆས་སུ་མངའ་བ་སྟེ། དགོངས་པ་འདུས་པ་ལས། དབུ་སྐྲ་གྱེན་བརྫེས་འཁོར་བ་རུ་
བཟློག་ཆས། །རྡོ་རྗེ་ཁྱུང་གཤོག་ཐབས་དང་ཤེས་རབ་ཆས། །མཐིང་དམར་ཅོད་པཎ་
རྟག་ཆད་ཟིལ་གནོན་ཆས། །སྤྱི་གཙུག་རྡོ་རྗེ་ལྷག་པ་རིག་པའི་ཆས། །དབང་གི་བསེ་
ཁྲབ་གཟི་འབར་བགྲོད་པའི་ཆས། །གཉིས་མེད་སྦྱོར་བ་ཤེས་རབ་ཡུམ་གྱི་ཆས། །
གནོད་གདུག་བཟློག་བྱེད་དཔའ་བོ་ལྔགས་ཀྱི་ཆས། །ཉོན་མོངས་སྲེག་བྱེད་རྡོ་རྗེ་མེ་ཡི་
ཆོས༑ །ཞེས་བྱ་བ་གསུངས་སོ། དེ་དག་གི་སྟེང་དུ་ནམ་མཁའ་དང་མེ་དཔུང་བསྟན་པས་
དཔལ་གྱི་ཆས་བཅུར་ཡང་གྲགས། གསུམ་པ་གསལ་བའི་རྒྱན་གཉིས་ནི། ཀུན་རྫོབ་
དང་དོན་དམ་པའི་བྱང་ཆུབ་ཀྱི་སེམས་མི་འགྱུར་བར་བརྟན་པའི་དོན་གྱིས་སྙན་གོང་
གཡས་གཡོན་ཉི་ཟླས་བརྒྱན་པའོ། གཞན་ཡང་ཉོན་མོངས་པ་དྲུག་གནས་སུ་དག་ཅིང་ཕ་
རོལ་ཕྱིན་དྲུག་རྫོགས་པའི་བརྡར་རུས་པའི་རྒྱན་དྲུག་ནི། འཁོར་ལོ། རྣ་ཆ། མགུལ་
རྒྱན༑ མཆོད་ཕྱིར་ཐོགས། ཚོམ་བུ་དང་དྲུག་སྟེ་རྔམས་བརྗིད་མི་བཟད་པའི་རྒྱན་སྣ་
ཚོགས་པས་བརྒྱན་པའོ། རུས་པའི་ཕྱག་རྒྱ་ལྔ་རུ་གྲགས་པ་ནི། དབུ་རྒྱན། འཁོར་ལོ།
རྣ་ཆ། མགུལ་རྒྱན། ལག་གདུབ་དང་ལྔ་སྟེ་ལམ་ལྔའི་དག་པ་དང་སྦྱོར་བར་མཛད་དོ།
གསར་མ་པ་ནི་ཧེ་རུ་ཀའི་ཆས་དྲུག་ཅེས་པ། ལུས་རྒྱན་བཏུང་བའི་སྣོད་དང་བཟུང་བྱའི་



14
རྫས༑ རོལ་མོའི་ཆོ་ག་སྟན་དང་བགོ་བའི་གོས། ཞེས་པ་ལ་དབྱེ་བ་བཅུ་བཞིར་གསུངས་
ཀྱང་ཕལ་ཆེ་བ་ནི་གོང་དུ་བསྟན་པ་རྣམས་སུ་འདུ་ལ་སྟན་དང་ཕྱག་མཚན་རོལ་མོའི་བྱེ་
བྲག་འགའ་ཞིག་འོག་ནས་རིམ་པར་འབྱུང་བ་དག་གིས་འཐུས་སོ། གཉིས་པ་ལྷ་དེ་དག་
གི་སྟན་དང་བཞུགས་ཚུལ་ལ། ཞི་ཁྲོ་གཉིས་ལས། དང་པོ་ནི། ཇི་སྐད་དུ། སེང་གེ་
གླང་ཆེན་རྟ་དང་ཁྱུང་། ནམ་མཁའ་ལྡིང་གི་ཁྲི་ཆེན་ལ། ཉི་ཟླ་པདྨ་རིན་པོ་ཆེ། ཞེས་པ་
ལྟར༑ སྤྱིར་གདན་ལ་ཆོས་ཀྱི་འཁོར་ལོ་བསྐོར་བའི་གདན་དང་། སའི་ཁྱད་པར་བགྲོད་
པའི་གདན་དང་། ཡོན་ཏན་གྱི་ཆེ་བས་ཉེས་ཚོགས་བཅོམ་པའི་གདན་དང་གསུམ་ལས།
དང་པོ་ནི་གཞལ་ཡས་ཁང་གི་འོག་གཞི་སྟེ་སྟོན་པ་རྡོ་རྗེ་འཆང་དང་འཆད་པའི་སྐྱེས་བུ་
རིགས་ལྔ་རྣམས་ཀྱི་བཞུགས་གནས་ཡིན་པའི་ཕྱིར་རོ། གཉིས་པ་ནི། དབང་བསྐུར་
རྒྱལ་པོའི་རྒྱུད་ལས། ཐུགས་ནི་མི་འཇིགས་བཞི་ཡིས་བདུད་བཞི་བཅོམ། །དེ་གྲུབ་
རྟགས་སུ་སེང་གེའི་ཁྲི་ལ་བཞུགས། །སྐུ་ནི་སྟོབས་བཅས་མི་དགེ་བཅུ་རྣམས་འདུལ། །
དེ་གྲུབ་རྟགས་སུ་གླང་ཆེན་ཁྲི་ལ་བཞུགས། །ཡོན་ཏན་རྫུ་འཕྲུལ་རྐང་བཞིས་ཆགས་མེད་
སྒྲོལ༑ །དེ་གྲུབ་རྟགས་སུ་རྟ་མཆོག་ཁྲི་ལ་བཞུགས། གསུང་ནི་དབང་བཅུ་མཐར་ཕྱིན་
རྒྱལ་པོའི་གསུང་། དེ་གྲུབ་རྟགས་སུ་རྨ་བྱའི་ཁྲི་ལ་བཞུགས། ལས་ནི་ཕྲིན་ལས་བཞི་
ཡིས་ཐོགས་མེད་སྒྲོལ། དེ་གྲུབ་རྟགས་སུ་ཤང་ཤང་ཁྲི་ལ་བཞུགས། ཞེས་འབྱུང་བ་
ལྟར༑ མི་འཇིགས་པ་སེང་གེའི་ཁྲི་དང་། སྟོབས་གླང་པོ་ཆེ། རྫུ་འཕྲུལ་རྟ། དབང་རྨ་
བྱ༑ ཐོགས་པ་མེད་པ་ནམ་མཁའ་ལྡིང་གི་ཁྲི་རྣམས་སོ། གསུམ་པ་ནི། རང་བཞིན་གྱིས་



15
འོད་གསལ་ཞིང་ཐབས་ཤེས་དབྱེར་མེད་པའི་བརྡར་ཉི་ཟླའི་གདན་དང་། རྟག་ཆད་མཐར་
འཛིན་སྐྱོན་གྱིས་མ་གོས་པའི་བརྡག་པདྨ་དང་། གདུལ་བྱའི་རེ་བ་ཡིད་བཞིན་དུ་སྐོང་བའི་
བརྡར་རིན་པོ་ཆེའི་གདན་མཛོད་མིག་བདུན་དང་བཅས་པ་རྣམས་སོ། གདན་གྱི་བརྩེགས་
ལུགས་ནི། སྐྱེས་བུ་ལྔ་ལ་ལྔ་བརྩེགས་སྟེ། སེམས་དཔའ་ལ་ནི་གསུམ་བརྩེག་གོ །ཉི་
རྐྱང་ཁྲོ་ལ་པད་རྐྱང་ཐུབ། ཀུན་བཟང་ཡབ་ཡུམ་བཞི་བརྩེག་གོ །ཞེས་འོད་རིམ་དང་
འགྲེལ་པ་མུན་སེལ་གྱི་གཞུང་ལྟར་གོང་མ་རྣམས་བཞེད་དོ། བཞུགས་ཚུལ་གྱི་ཁྱད་པར་
ནི༑ ཀུན་ཏུ་བཟང་པོ་རྡོ་རྗེ་སྐྱིལ་ཀྲུང་དང་། རིགས་ལྔ་ཡབ་རྣམས་མཉམ་རྫོགས་ཀྱི་
སྐྱིལ་མོ་ཀྲུང་དང་། ཀུན་ཏུ་བཟང་མོ་པདྨའི་སྐྱིལ་ཀྲུང་དང་། རིགས་ལྔ་ཡུམ་རྣམས་
བརྟུལ་ཞུགས་ཀྱི་སྐྱིལ་མོ་ཀྲུང་དང་། སེམས་དཔའ་སེམས་མ་རྣམས་ནི་ཕྱེད་སྐྱིལ་ལམ་
སེམས་དཔའི་སྐྱིལ་ཀྲུང་དང་། ཐུབ་པ་རྣམས་ནི་འགྲོ་དོན་མ་རྫོགས་པའི་བརྡར་བཞེངས་
པའི་སྟབས་སམ་འགྲེང་སྟབས་སུ་གཤེགས་པའི་ཚུལ་གྱིས་བཞུགས་པའོ། །གཉིས་པ་
ཁྲོ་བོ་ལ། ཇི་སྐད་དུ། ཁྱུ་མཆོག་མ་ཧེ་གཟིག་དང་སྟག །གཏུམ་པོ་དོམ་གྱི་སྤར་བས་
ནི༑ །དབང་ཕྱུག་ལྷ་ཆེན་ལ་སོགས་བཟུང་། །ཞེས་པ་ལྟར། ཧེ་རུ་ཀ་རྣམས་ནི་པད་ཉི་ཟླ་
བའི་གདན་ལ་ལྷ་ཆེན་པོ། དྲི་ཟ། གཤིན་རྗེ། སྲིན་པོ། གནོད་སྦྱིན་རྣམས་རང་རང་གི་
ཆུང་མ་དང་བྱི་ཆིངས་སུ་བསྣོལ་བའི་སྟེང་དུ་དུག་ལྔ་གནས་སུ་དག་པའི་བརྡར་གཏུམ་པོ་
དོམ་དང་། ཁྱུ་མཆོག །མ་ཧེ། གཟིག །སྟག་རྣམས་ཀྱིས་བརྫིས་པའི་གདན་དང་།
ཁྲོ་མོ་ཉི་ཤུ་ནི་རོ་དང་ཉི་གདན། དབང་མོ་ཉེར་བརྒྱད་ནི་ཞིང་སྐམ་གྱི་གདན་ལའོ།



1
，
，，
བཞུགས་ཚུལ་ནི་གདུག་པ་ཅན་དབྱིངས་སུ་བསྒྲལ་བའི་བརྡར་གྱད་ཀྱི་དོར་སྟབས་ཀྱིས་
བཞུགས་པ་ཡིན་ནོ། དེ་ལྟར་གཞལ་ཡས་ཁང་གདན་དང་བཅས་པའི་ཚུལ་བཀའ་གཏེར་
གྱི་རྒྱུད་གཞུང་རྣམས་ལས་མི་འདྲ་བའི་ཚུལ་མང་དུ་སྣང་ཡང་། འདིར་ནི་རྒྱུད་ལུང་མན་
ངག་གི་གནད་ཐམས་ཅད་བསྡུས་པ་གསང་བ་སྒྱུ་འཕྲུལ་གྱི་ལུགས་བཞིན་བཀོད་པ་སྟེ།
ཇི་སྐད་དུ། འདུལ་བ་མདོ་སྡེ་ཆོས་མངོན་དང་། །དམ་ཚིག་སྒྲུབ་དང་གྲུབ་པ་དང་། །སྐུ་
དང་གསུང་དང་ཐུགས་ཀྱི་རྒྱུད། །ཕྱོགས་བཅུ་ཀུན་ཏུ་རབ་གྲགས་པ། །གསང་བའི་སྙིང་
པོ་ལས་འཕྲོས་ཏེ། །རང་བཞིན་གསང་བའི་སྙིང་པོ་འདི། །སྡེ་སྣོད་ཀུན་དང་རྒྱུད་ཀུན་གྱི། །
འབྱུང་གནས་གཏན་ལ་ངེས་པར་འབེབས། །ཞེས་འབྱུང་བ་ལྟར་རོ།།
༈ གཉིས་པ་ཆས་གོས་ཀྱི་རང་བཞིན་བཤད་པ་ནི། ཐོག་མར་རབ་ཏུ་
བྱུང་བ་རྣམས་ཀྱི་གོས་ལ། རྒྱུ་ཡི་ཁྱད་པར། བསྒྲུབ་ལུགས། དབྱེ་བ། སོ་སོའི་རྣམ་
གཞག །ཇི་ལྟར་བཅང་བའི་ཚུལ་ལོ། དང་པོ་ལའང་ཇི་སྐད་དུ། བལ་གོས་ཤ་ན་ཉི་འོག་
དང་༑ ༑རས་གོས་དང་ནི་ཟར་མ་དང་། །ཀོ་ཏམ་པ་དང་དུ་ཀུ་ལ། །ཆོས་གོས་རྒྱུ་ནི་རྣམ་
པ་བདུན། །ཞེས་གསུངས་ཤིང་། དེ་ཡང་སྤུ་འཐུག་པ་དང་ཁ་ཚར་ཕུན་ཚར་མ་བཅད་པ་
སོགས་མ་ཡིན་པ་དགོས་སོ། གཉིས་པ་སྒྲུབ་ལུགས་ནི། རྒྱུར་རུང་བ་ཉིད་ལེགས་པར་
བཀྲུས་ནས། མི་རུང་བའི་ཚོན་ཆེན་བརྒྱད་སོགས་སྤངས་ཏེ། རུང་བའི་ཚོས་གསུམ་
གྱིས་ཁ་བསྒྱུར་བའོ། །ཇི་སྐད་དུ། དེ་དག་དྲས་ཤིང་དྲུབ་པ་ཆོས་གོས་ཉིད་དུ་བྱིན་གྱིས་



བརླབས་པའོ། །མཐང་གོས་དང་བླ་གོས་སྣམ་སྦྱར་ལའོ། །ཞེས་འབྱུང་བ་བཞིན་ནོ། །
གསུམ་པ་དབྱེ་བ་ལ་གསུམ་སྟེ། འཚོ་བའི། ལྷག་པའི། མཁོ་བའི་ཡོ་བྱད་ཀྱི་གོས་
རྣམས་སོ། བཞི་པ་སོ་སོའི་རྣམ་གཞག་ལ་གསུམ་སྟེ། དང་པོ་འཚོ་བའི་ཡོ་བྱད་ཀྱི་གོས་
ལ་གསུམ། མཚན་ཉིད། དབྱེ་བ། སོ་སོའི་རང་བཞིན། བྱིན་གྱིས་བརླབས་ཚུལ་ལོ།
དང་པོ་བཅས་ལྡན་དགེ་སློང་གི་ལུས་འཚོ་བའི་ཆེད་དུ་གནང་བས་གོས་རུང་བ་ཚད་ལྡན་
རེ་རེར་ངེས་པ་གང་ཞིག །རང་མིང་གིས་བྱིན་གྱིས་རླབས་རུང་གི་རིགས་གནས།
གཉིས་པ་ལ་དངོས་སུ་གྲུབ་པ་དང་། དེའི་བྱིན་རླབས་ཆགས་རུང་གཉིས། དང་པོ་ནི།
ཡོ་བྱད་བཅུ་གསུམ་པོ་གང་རུང་ཚད་དང་ལྡན་པར་གྲུབ་པ་སྟེ། སྣམ་སྦྱར། བླ་གོས།
མཐང་གོས། ཤམ་ཐབས། དེ་ཡི་གཟན། རྔུལ་གཟན། དེ་ཡི་གཟན། གདོང་ཕྱིས།
ནག་གཟན། གཡན་དགབ། སྐྲ་བཟེད། གདིང་བ། དབྱར་གྱི་གོས་རས་ཆེན་རྣམས་སོ།
གཉིས་པ་ནི། རྒྱུའི་བྱིན་རླབས་འབྲལ་སྤངས་ཁེགས་པའི་སྔགས་རྟེན་ཏེ། ཆོས་གོས་
གསུམ་གང་རུང་གི་རྒྱུར་རུང་བའི་གོས་དང་། ཁྱིམ་པའི་གོས་ལྟ་བུ་གང་རུང་ཁྲུ་གང་
ཡོན་ཆད་དོ།། ༈ གསུམ་པ་སོ་སོའི་རང་བཞིན་ལ། སྣམ་སྦྱར་ནི། སྣམ་ཕྲན་དགུ་
ནས་ཉེར་ལྔའི་བར་ཏེ། དགུ་མ། བཅུ་གཅིག་མ། བཅུ་གསུམ་མ་གསུམ་ནི་གླེགས་བུ་
ཕྱེད་དང་བཞི་པའོ། ཉེར་གཅིག་མ། ཉེར་སུམ་མ། ཉེར་ལྔ་མ་གསུམ་ནི་གླེགས་བུ་ཕྱེད་
དང་ལྔ་པའོ། ཚད་ནི་ཆེ་བསྐོར་གསུམ་དཔངས་སུ་ཁྲུ་གསུམ་དང་སྲིད་དུ་ཁྲུ་ལྔ། ཆུང་
གསུམ་དེ་ལས་ཁྲུ་ཕྱེད་ཕྱེད་ཕྲི་བ། འབྲིང་གསུམ་དེ་གཉིས་ཀྱི་བར་རོ།། ༈ བླ་གོས་
ཏྟཾ;



ད8
སྣམ་ཕྲན་བདུན་དང་གླེགས་བུ་ཕྱེད་དང་གསུམ་པ། ཚད་སྣམ་སྦྱར་ལྟར་གསུམ་མོ།།
༈ མཐང་གོས་ནི། སྣམ་ཕྲན་ལྔ་དང་གླེགས་བུ་ཕྱེད་དང་གཉིས་པ། ཚད་དཔངས་སུ་ཁྲུ་
དོ༑ སྲིད་དུ་ཁྲུ་ལྔའམ་བཞི། ཐ་ན་འཁོར་གསུམ་ཁེབས་པས་ཀྱང་རུང་ངོ༌། །ལུས་སྦོམ་
པའི་མི་ལ་ཡོག་ན་རལ་ཁ་དང་དུང་ཆད་སྣོན་པར་བཤད་དོ། །སྤྱིར་ཁྲུ་ལ་རྣམ་གྲངས་
མང་ཡང་། འདིར་ལུས་ཁྲུ་སྟེ། མདོར་རྩར། ཁྲུའི་དོན་ནི་ལུས་ཀྱི་ཆ་བདུན་ལས་གཉིས་
སོ༑ །ཞེས་གསུངས་པའི་ཕྱིར་རོ།། ༈ ཤམ་ཐབས་དང་དེ་ཡི་གཟན་མཐང་གོས་ཀྱི་
ཚད་དང་འདྲ། རྔུལ་གཟན་དང་དེ་ཡི་གཟན་བླ་གོས་ཀྱི་ཚད་དང་འདྲ། གདོང་ཕྱིས་སྲིད་
དང་ཞེང་དུ་ཁྲུ་གང་བ། རྣག་གཟན་བླ་གོས་དང་མཉམ་པ། སྐྲ་བཟེད་སྲིད་དུ་ཁྲུ་གསུམ་
དང་ཞེང་དུ་ཁྲུ་ཕྱེད་དང་གཉིས་སོ། །གཡན་དགབ་ཀྱི་སྲིད་དུ་ཁྲུ་དྲུག་དང་ཞེང་དུ་ཁྲུ་
གསུམ༑ རས་ཆེན་གྱི་སྲིད་དུ་ཁྲུ་དགུ་དང་། ཞེང་དུ་ཁྲུ་གསུམ་དང་སོར་བཅོ་བརྒྱད་དོ། །
བཞི་པ་བྱིན་གྱིས་བརླབས་པ་ནི། སོ་སོའི་མིང་གིས་བྱིན་བརླབས་སོ། །ལྔ་པ་བཅང་
ཚུལ་ནི། དགེ་སློང་ཚུལ་ལྡན་གྱིས་ཆོས་གོས་རྣམ་གསུམ་ཆ་ལག་དང་བཅས་པ་འཕང་
བའི་ཚད་ནི་མིག་གི་འབྲས་བུ་ལྟ་བུ་དང༌། མི་འབྲལ་བའི་ཚད་ཤ་པགས་ལྟར་བསྐྱངས་
པར་འདུལ་བ་ལུང་དུ་གསུངས། དགོས་པ་ནི་ཁྱིམ་པ་མུ་སྟེགས་པ་དགེ་ཚུལ་མན་ཆད་
ཀྱི་རྟགས་ལས་འཕགས་པར་བྱ་བའི་ཕྱིར་རོ།། ༈ གདིང་བ་ནི། རྒྱུ་གོང་ལྟར་ལ་
ཚད་ནི་སྲིད་དུ་ཁྲུ་གསུམ་མོ། ཞེང་དུ་ཁྲུ་དོ་སོར་དྲུག་གོ །སུམ་ཆའི་དང་པོ་གླེགས་བུ་
བྱའོ༑ །མཐའ་ལྕགས་ནི་ཆོས་གོས་གསུམ་དང་མཐུན་ནོ། དགོས་པ་ནི་སྤང་ལྟུང་གསུམ་



སོགས་མི་འབྱུང་བའི་ཕྱིར་རོ།། ༈ ཆུ་ཚགས་ནི། ཁ་རང་དང་ཡུ་བ་ལྕགས་དང་
ལྷག་མ་གང་རུང་ཞབས་སེང་རས་ལ་བྱས་པ་དེ་རབ་ཏུ་བྱུང་བ་གཞན་གནོད་ཆ་དང་
བཅས་པ་སྤངས་པ་ཡིན་པས་སྲོག་ཆགས་སོགས་མི་འཆི་བའི་དགོས་པའོ། །དེ་ལ་
བསལ་ཚགས་དང་། བུམ་ཚགས་སྤྱིའུ་ཅན། རིལ་བ་ཞབས་ཚགས་སོགས་མང་དུ་
འབྱུང་བ་རྣམས་སོ།། ༈ གཎྜི་ནི། ཇི་སྐད་དུ། ཙནྡན་བིལ་བཱ་པ་མ་ཤ། །ཨཤཱཏྨ་དང་
ཙནྡན་དམར། །རྒྱ་ཀར་ཏཱ་ལ་ཀིམ་ཤུ་ཀ །ཤིང་ཤ་པ་དང་ཏཱ་མ་ལ། །ཨ་མྲ་སྟར་བུ་སྐྱུ་རུ་
ར༑ ༑ཏིག་ཏ་པཱ་ར་ཨ་ཤོ་ཀ །འདི་དག་ཐམས་ཅད་མེད་ན་ཡང་། །འོལ་སེ་ལ་ནི་འབད་
དེ་བྱ། །ཞེས་པས་རྒྱུ་ཡི་ཁྱད་པར་དང་། ཚད་ནི་མཆུ་རུ་སོར་ཚད་ཀྱི། །བརྒྱད་ཅུ་རྩ་བཞི་
ཉིད་བྱ་ཞིང་། །ཞེང་དུ་སོར་ནི་དྲུག་པ་སྟེ། དཔངས་སུ་ཡང་ནི་གཉིས་བྱའོ། །སོར་མོའི་
ཚིག་གིས་ཚད་དག་གིས། །ཟུར་བཞིའི་ཚད་འདི་གཉིས་པ་ཡིན། ལེགས་མཉམ་ཉིད་ནི་
ཤིན་ཏུ་གསལ། །རྩེ་གཉིས་སྦལ་པའི་མགོ་བཞིན་ནོ། །དེ་ནས་བརྡུང་བར་བྱེད་པ་ཡང་།།
ཤིང་དེ་ལས་ནི་བཅད་དེ་བྱ། །སོར་བཅུ་གཉིས་ཀྱིས་ཚད་དག་ལ། །ཟླམ་ཞིང་རྩེ་གཉིས་
ནེའུ་ལེའི་མགོ །འཆང་ཟུང་ཚད་ཀྱང་དེ་བཞིན་ནོ། ཞེས་པས་ཚད་དང་དབྱིབས་ཀྱི་
བཀོད་པ་རྣམས་བསྟན་ཏོ། བརྡུང་ཚུལ་ནི། སྤྱིར་དགེ་འདུན་རྣམས་ཆོས་སྟོན་གསོ་སྦྱོང་
ལ་སོགས་པར་བསྡུ་བའི་དོན་དུ་རྒྱུད་གསུམ་དང་ཏོག་གསུམ། ལས་བྱ་བའི་དོན་དུ་རྒྱུད་
གཅིག་དང་ཏོག་གསུམ། ཕུང་པོ་དབྱུང་བའི་དོན་དུ་ཏོག་མེད་པའི་བྱི་བོ། གནོད་པ་
བཟློག་པ་ལ་ནི་ཇི་ཙམ་ཆོག་པ་སྟེ། དེ་ཡང་བརྡེག་ཐེང་སོ་དྲུག་གི་གཅིག་ནས་བཅོ་བརྒྱད་
，



20
བར་ཇེ་ཆེ་དང་བཅུ་དགུ་ནས་སོ་དྲུག་བར་ཇེ་ཆུང་དུ་བརྡུང་བ་ནི་རྒྱུད་ཅེས་བྱ་སྟེ་རྒྱས་པར་
འདུལ་འཛིན་མཁས་པ་རྣམས་ཀྱི་གཞུང་དང་དགེ་འདུན་བཙུན་པ་རྣམས་ཀྱི་ཕྱག་བཞེས་
ལས་ཤེས་པར་འགྱུར་ལ། འོན་ཀྱང་ཁྱིམ་པ་ཕལ་ལ་དགོས་པ་མེད་མོད། ཅི་སྟེ་ཡུལ་ག་
གེ་མོ་ཞིག་ན་གཉྫི་མཇལ་བ་དང་སྒྲ་ཐོས་པས་ཀྱང་ཐར་པའི་ས་བོན་རྒྱུད་ལ་འཇུག་པ་ནི།
ཀུན་མཁྱེན་དྲི་མེད་འོད་ཟེར་གྱིས། ཆོས་རྔ་སྒྲོགས་པའི་སྒྲ་ཐོས་སེམས་ཅན་ཡང་། །ངན་
སོང་རྣམས་གྲོལ་ཉན་རྣམས་སྨོས་ཅི་དགོས། །ཞེས་གསུངས་པ་ལྟར་གཎྜིའི་སྒྲ་ཐོས་
པས་བདག་སྐྱེ་བ་ཀུན་ཏུ་མི་ཁོམས་པའི་གནས་རྣམས་སུ་སྐྱེ་བར་མ་གྱུར་ཅིག །རབ་ཏུ་
བྱུང་བའི་རྟེན་བཟང་པོ་ཐོབ་པར་ཤོག་ཅིག །ཐོས་བསམ་སྒོམ་པའི་ཤེས་རབ་ལ་འཇུག་
པར་ཤོག་ཅིག་སྙམ་དུ་དྲན་ཞིང་སྨོན་པས་ཀྱང་དོན་མང་པོ་འགྲུབ་པར་འགྱུར་རོ།།
༈ ལྷུང་བཟེད་ལ། རྒྱུ་དང་ཚད་གཉིས་ལས། དང་པོ་ནི། ལྕགས་དང་རྫ་གཉིས་སོ། །
གཉིས་པ་ཚད་ནི། ཆེ་ཆུང་འབྲིང་གསུམ་གྱི་ཆེ་བ་ནི། ཡུལ་མ་ག་དྷའི་བྲེའུ་ཆུང་དེའི་
འབྲས་བཙོས་པའི་ཆན་ཚོད་མ་དང་བཅས་བླུག་པའི་ཁ་མཚམས་མཐེབ་གང་གིས་མ་
ཁེངས་པ་དང་། འབྲིང་ཚད་ནི། དེ་གཉིས་ཀྱི་བར་རོ། ཆུང་ཚད་ནི། བྲེའུ་ཆུང་གང་གི་
འབྲས་ཆན་ཚོད་མ་མཐེབ་གང་གིས་མ་ཁེངས་པ་ཡིན་ལ། མ་ག་དྷཱའི་བྲེའུ་ཆུང་གང་ལ་
བོད་ཀྱི་ཕུལ་དོ་དང་ཁྱོར་བ་གང་ཡོད་པར་གསུངས་སོ། ཇི་ལྟར་འཆང་ན། ལྷུང་བཟེད་
ནི་ཞབས་རྟེན་མེད་པར་གད་གཡང་སོགས་ལ་མི་བཞག་པ་དང་། འབབ་ཆུ་དྲག་པོའི་
བཟློག་ཕྱོགས་སུ་མི་འཆུ་བ་དང་ལམ་གྱི་བཞི་མདོར་ལངས་ཏེ་ལྷུང་བཟེད་མི་བཀྲུ་བ་



2
-
་
་
༤༥ A
སོགས་ལྷུང་བཟེད་ལ་སྤྱོད་པའི་ཆོས་བཅུ་བཞི་ལྟར་བརྟེན་པ་འདུལ་བ་ལུང་ལས་བཤད་
བལྟར་རོ།། ༈ འཁར་བསིལ་གྱི་རྒྱུ་ནི་སྟོད་སྨད་གཉིས་ལྕགས་དང་སྐེད་པ་ཤིང་
ཕམ་བྱས་པ། རྭ་གཉིས་པ་དང་བཞི་པ་གང་རུང་སྟེ། ཚད་ནི་རྭ་ལ་མཐོ་སོར་བཞི།
ཡོན་ཆད་ལུས་དང་མཉམ་པར་བྱ་ཞིང་། མཚོན་དོན་ནི་ངན་སོང་གསུམ་གྱི་སྡུག་བསྔལ་
དྲན་ཞིང་བསླབ་པ་གསུམ་རྒྱུད་ལ་བརྟེན་པ་མཚོན་ཕྱིར་སྟོད་སྨད་རིམ་པ་གསུམ་དང་།
བསླབ་གསུམ་ཡ་མ་བྲལ་བར་འཇུག་པའི་དོན་གྱིས་སྦྲེལ་ཐག་ཅན། འཕགས་ལམ་ཡན་
འཁག་བརྒྱད་མཚོན་ཕྱིར་ཡུ་བ་བརྒྱད་བཞོགས་སུ་བྱས་པ། ངན་འགྲོའི་སྐྱེ་སྒོ་འགོག་པའི་
བརྡར་རྒྱ་མདུད། ཆོས་འཁོར་རིམ་པ་གསུམ་གྱིས་སེམས་ཅན་ཐར་ལམ་དུ་འདྲེན་པ་
མཚོན་ཕྱིར་འཁོར་ལོ་གསུམ་དང་ལྕགས་ཀྱུ། བདེན་པ་གཉིས་སམ་བཞི་མཚོན་པས་རྭ་
གཉིས་པ་དང་བཞི་པ། གསུང་རབ་ཡན་ལག་བཅུ་གཉིས་མཚོན་ཕྱིར་སིལ་སྙན་ཁྲོལ་
བའི་ཨ་ལུང་བཅུ་གཉིས། སྟེང་གི་མཆོད་རྟེན་ནི་སྤྲུལ་པའི་སྐུ་དང་། ནང་མ་ནི་ལོངས་
སྐུ། བར་སྟོང་ཆོས་སྐུ་མཚོན་པ་སྟེ། དེ་ལྟར་མཚན་ཉིད་དང་ལྡན་པའི་འཁར་བསིལ་
དག་རབ་ཏུ་བྱུང་བ་རྣམས་ཀྱིས་བཅངས་ཤིང་ཁྱིམ་པ་རྣམས་ཀྱིས་རྟག་ཏུ་དད་པར་བྱའོ།
ཚུལ་རྒྱས་པ་ནི་བཀའ་གདམས་གླེགས་བམ་སོགས་ལས་ཤེས་སོ། འདི་དག་ནི་ཕྱི་
ཡི་ཆས་གོས་རྣམས་ཅུང་ཟད་བཤད་པ་ལས་རྒྱས་པར་དམ་པའི་ཆོས་འདུལ་བ་ལས་
གསལ་ལོ།།
*
་
་ ་
་
་
མ



i།
༈ གཉིས་པ་གསང་སྔགས་ཀྱི་ཆས་གོས་བཤད་པ་ལ། དབང་གི་
ཟབ་བེར་ནི། ཟ་འོག་ལྗང་ཁུ་དང་ནག་པོ་སོགས་ལ་མདུན་དུ་མཐའ་ལྕགས་སྤུ་ཅན་སྤྲས་
པ་སྟོད་གུར་སྨད་སུལ་ཅན་ཏེ། འདི་ལ་གཞུང་ཁ་ཅིག་ལ་འཕྱག་རྩེ་དང་ཁྲི་བེར་རམ་སྐུ་
གམ་དུ་གྲགས་ཏེ། སྔར་སོག་པོའི་རྒྱལ་བརྒྱུད་རྣམས་ཀྱི་ཆེ་རྟགས་ཀྱི་གོས་ཏེ། གྲུབ་
ཆེན་ཀརྨ་པཀྴི་དང་། འགྲོ་མགོན་ཆོས་རྒྱལ་འཕགས་པ་རྣམ་གཉིས་སོག་ཡུལ་དུ་གདན་
དྲངས་ཏེ་ཡུལ་དེའི་རྒྱལ་པོ་ཀུབ་ལེ་ཁཱན་གྱིས་དབུ་བླར་བཀུར་བའི་ཚེ་གཟེངས་བསྟོད་དུ་
ཕུལ་བའི་ན་བཟའ་ཡིན་ལ། ཕྱིས་སུ་གདན་ས་ཆེན་པོ་རྣམས་ཀྱི་བླ་ཆེན་ཁྲི་འཛིན་རྣམས་
ཀྱིས་བཞེས་པའི་སྲོལ་བྱུང་བའོ། །ཡང་རྗེ་རིན་པོ་ཆེ་སྐུ་གཞོན་ནུའི་སྐབས། བླ་མས་
སྨད་ཤམ་ཞིག་གནང་བ་དེ་སྐུ་སྨད་དུ་གསོལ་མི་རུང་བར་དགོངས་ཏེ་སྟོད་དུ་བཞེས།
ཕྱིས་གཤམ་བུ་བཏགས་ཏེ་གསོལ་བ་ལ་ཕྱི་མོ་བགྱིས་པ་དགེ་འདུན་པ་ཀུན་གྱིས་བཞེས་
སྲོལ་བྱུང་བ་ལ་ཟླ་གམ་དུ་གྲགས་པ་ཡིན་ནོ།། ༈ སྟོད་འགག་ནི། སྔར་མཁན་པོ་བོ་
དྷི་སཏྭ་བོད་དུ་བཞུགས་པའི་ཚེ། ཆོས་རྒྱལ་ཁྲི་སྲོང་གིས་ཞབས་ཏོག་ལ་རེམ་ཞིང་གྲང་
ལྷགས་ཀྱིས་སྐུ་མི་བསྟུན་པའི་ཆེད། དར་ཟབ་ཀྱི་ན་བཟའ་དུ་མ་ཕུལ་ཡང་མ་བཞེས།
ཇི་ཞིག་ན་སྟོན་པའི་རྒྱབ་ཡོལ་གདུང་དང་རྒྱན་དྲུག་ལ་དཔེ་བགྱིས་ཏེ་སྟོད་འགག་གི་
དབྱིབས་སུ་དོད་པ་ཞིག་ཕུལ། མཁན་པོས་ཀྱང་བཞེས་རུང་བར་གཟིགས་ཏེ་གསོལ།
དེ་ནས་རྗེས་འཇུག་རྣམས་ལ་ཡང་དུས་སྟོན་སོགས་སུ་གྱོན་སྲོལ་བྱུང་བར་གྲགས། ཡང་
རྒྱན་དྲུག་མེད་པའི་སྟོད་འགག་དམར་རྐྱང་མ་ནི། ཁ་ཆེ་པཎ་ཆེན་བོད་དུ་བྱོན་སྐབས་སྐུ་
ནི་
་



13
---
-
•
A
!
༣
ཅུང་ཟད་བསིལ་ཞིང་གདིང་བ་སྐུ་སྟོད་དུ་གསོལ་བ་ལ་དཔེ་བགྱིད་ཏེ་བཅོས། ཕྱིས་སུ་
འདུལ་འཛིན་ཀུན་གྱིས་བཞེས་པ་བྱུང་ངོ༌། སྔ་འགྱུར་བའི་གཞུང་ཁ་ཅིག་ལས། ནང་གི་
ཆམ་བརྒྱད་དུ་བགྲངས་ཤིང་། །སྐུ་ཡི་ཆས་གོས་སྟོད་འགག །གསུང་གི་ཆས་གོས་མེ་
མོར་མ། ཐུགས་ཀྱི་ཆས་གོས་སྐེད་ནན། ཡོན་ཏན་གྱི་ཆས་གོས་སྐེད་འཆིང་། འཕྲིན་
ཡོས་ཀྱི་ཆས་གོས་གདུང་མ་ཞེས་སུ་གྲགས་སོ།། ༈ ཕོས་ཀ་ནི་རྒྱུ་ཡ་ཤེར་སོགས་
ཐཟང་གོས་ནག་པོ་དང་ལྗང་ཁུ་ལ་གོང་སྐྱེད་སོགས་རྡོ་རྗེའི་རི་མོ་དང་ཕུ་དུང་གདེང་ཁ་
ཅན་ཏེ། འོན་ཀྱང་ཕུ་ཐུང་ཆེ་ཙམ་པ་ནི་ཕྱིས་སུ་དར་བར་གསུངས་ཤིང་། སྔར་རྒྱ་ནག་ཧ་
ཤང་གྲགས་ཆེ་བ་རྣམས་ཀྱི་གོས་ཞིག་ཕྱིས་བོད་དུ་རིག་འཛིན་སྔགས་འཆང་རྣམས་ཀྱིས་
ས་གོས་སུ་བྱིན་གྱིས་བརླབས་པ་དག་སྟེ་རྡོ་རྗེ་གསང་ཕོད་དང་གཅིག་གོ །གཞུང་ཁ་
ཚིག་ལས་འདི་ལ་འཇོལ་བེར་དུ་བཤད་ལ། ཐོག་མར་ལྷའི་གོས་སུ་འདོད་པ་དང་བར་དུ་
རྣལུང་དཔལ་གྱི་རྡོ་རྗེས་མཛད་ཅེས་དང་། གནའ་དུས་བོན་གྱི་ལུགས་སུ་ཡོད་པར་
བཤད་པ་སོགས་ཁ་ཚོན་མི་གཅོད པའི་ལོ་རྒྱས་མང་ཙམ་ཡོད་འདྲ་བས་བརྟག་གོ །
༈ ཡང་སྔགས་ཀྱི་ཤམ་ཐབས་ནི་གསང་བའི་གོས་བརྒྱད་ཀྱི་ནང་ཚན་ཏེ། ནང་ལྟར་ལྷའི་
སྨད་ཤམ་ཞེས་གཡས་གཡོན་དུ་ཀ་བ་བརྒྱད་བརྒྱད་ཀྱིས་བསྐོར་བ་དགའ་བ་བཅུ་དྲུག་
སོགས་དག་སྦྱོར་གྱི་ཁྱད་པར་གཞན་མང་དུ་ཡོད་པར་གསུངས་སོ། །ལེགས་གྲུབ་ཀྱི་
རྒྱུད་ལས། ཉལ་དང་ཁྲུས་བྱེད་མ་གཏོགས་པ། སྔགས་པས་མཐང་གོས་མི་སྤང་ཞིང་།།
དཀར་ལ་ཤིན་ཏུ་འཇམ་པ་སྟེ། །ཉིན་རེ་བཞིན་དུ་བཀྲུ་བར་བྱ། །ཞེས་བྱ་བ་ཡང་
，
.



24
གསུངས་སོ།། ༈ གདུང་མ་ནི་སོག་པོའི་ཆས་གོས་དང་གཅིག་པར་ཕྱ་པའམ་འབྱར་
མ་ཞེས་འབོད་པ་དག་སྟེ། བོད་ཀྱི་རྗེ་འབངས་ཐམས་ཅད་ཀྱིས་ལོངས་སུ་སྤྱོད་པ་ཡིན་
ནོ༑ ༈ ཨང་རག་ནི། སྦུབ་གུ་ཐུང་ངུ་ཡོད་པའི་འཕུར་ཤམ་ཅན་རྒྱ་བོད་གཉིས་ཆར་
སྔར་གྱི་གྲུབ་ཆེན་རྣམས་ཀྱིས་བཞེས་པར་གྲགས་ལ། ཁྱད་པར་གུ་རུ་རིན་པོ་ཆེས་
སྔགས་པའི་གོས་བརྒྱད་ཀྱི་ནང་ཚན་རྡོ་རྗེ་གསང་གོས་སུ་གསུངས་ཏེ། ཇི་སྐད་དུ། ཁ་
གསུམ་སྒོ་སྦྲགས་མར་བྱའོ། ཁ་དོག་ནི་དམར་ལྗང་ངོ་ཞེས་བསྟན་པས་ཁ་གསུམ་ནི་རྐང་
པ་གཉིས་དང་སྐེད་པ་རྣམས་ཀྱི་འཇུག་སྒོ་ཡིན་ལ། སྒོ་སྦྲགས་མ་ནི་རྟ་ཕྱི་ནང་སྦྲགས་པ་
དོར་མ་ལྟ་བུ་དང་། རིང་ཐུང་ཁྲུ་གང་དུ་གསུངས་ལ། ཁ་དོག་དམར་ལྗང་ནི་གཞི་མ་
དམར་པོ་ལ་རྐང་པ་གཉིས་སུ་མུ་འབྲེལ་ལྗང་ཁུ་བྱས་པ་ཡིན་ལ། ཚད་ནི་མཐོ་གང་ལས་
མི་རིང་བ་སྟེ། གསང་གོས་ཡིན་པས་གཞན་གྱིས་མི་མཐོང་བར་ལོངས་སུ་སྤྱད་པར་
བྱའོ༑ གཞན་ཡང་སྔོན་གྱི་བྱ་བཏང་རྣལ་འབྱོར་པ་རྣམས་ཀྱི་ཆས་ལ་མི་ལ་བཞད་པ་རྡོ་རྗེ་
སོགས་ཀྱིས། རུ་རས་ཐོད་གསུམ་སྦ་ལྕག་འབོལ་ཆུང་རྣམས་དང་། ཆོས་རྗེ་གཙང་པ་
རྒྱ་རས་སོགས་ཀྱིས། །སྒོམ་ཞྭ་སྒོམ་ཐག་དྲྭ་བ་ཅན། དུང་ཆོས། རང་ཤོང་ཅོག་པུ།
ཕྲེང་བ་སོགས་སུ་བཤད་ལ། ཀློང་སྡེ་པ་རྣམས་ནི་སྒོམཤིང་རྒྱབ་མདུན་གཉིས། ཨང་
རག་འབོལ་ཆུང་སོགས་སུ་བཞེད་པ་ལས། སྔོན་གྱི་དམ་པ་རྣམས་ནི་བྱ་བཏང་འབའ་
ཞིག་ཏུ་ངེས་པས་ཡོ་བྱད་དེ་ཙམ་གྱིས་ཆོག་ཅིང་། ཆོས་གཤའ་མ་བྱེད་པའི་ཡན་ལག་ཏུ་
བྱ་ཆས་དེ་རྣམས་ཀྱི་ཚུལ་རྒྱས་པར་འཆད་འོས་ཀྱང་། དེང་སང་གི་གང་ཟག་ནི་འཇིག་



25
ན
རྟེན་གྱི་བྱ་བ་མ་སྤངས་པར་ཆོས་སྲིད་གཉིས་ཀ་ལྷན་དུ་སྒྲུབ་ཟེར་འོ་བརྒྱལ་བ་རང་འདུག་
ཅིང་། ཁྱད་པར་ཆོས་པ་རྣམས་ཀྱིས་འཇིག་རྟེན་པའི་སྐྱིད་སྡུག་བལྟ་དགོས་པ་སོགས་བྱ་
བ་མང་བ་ལ་དེ་ཙམ་འཆད་པར་དགོས་པ་མ་མཐོང་བས། རྒྱས་པར་གཟིགས་འདོད་པ་
རྣམས་ཀྱིས་བྱ་ཆས་རྣམ་གཞག་གཞན་དང་སློབ་དཔོན་བཀྲིས་རྒྱ་མཚོས་མཛད་པའི་
སྔགས་འཆང་རྒྱན་གྱི་མེ་ཏོག་ལས་མཁྱེན་པར་འཚལ་ལོ།། ༈ སྒོམ་ཐག་ནི། མདོ་
ལས་དགེ་སློང་རྣམས་མཚན་མོ་མལ་དུ་ལུས་ཚུགས་མི་ཞིག་པའི་ཕྱིར་པུས་འཁྱུད་དགོས་
བར་གསུངས་པ་དང་དོན་གཅིག་ཅིང་། འོན་ཀྱང་པུས་འཁྱུད་ཀྱི་ཚད་དང་བཀོད་པ་
སོགས་ནི་གསལ་བར་མ་མཐོང་ལ། སྔགས་གཞུང་རྣམས་ལས་ནི་རྣལ་འབྱོར་པའི་
མས་ལེན་ལ་དགོས་གལ་ཆེ་བར་བསྔགས་ཤིང་། རྗེ་མི་ལ་བཞད་པའི་རྡོ་རྗེ་སོགས་
སྔོན་གྱི་གྲུབ་ཐོབ་མང་པོས་བྱ་བཏང་གི་ཆས་དང་ཕྱག་བཞེས་སུ་མཛད། ཚད་ཀྱང་སྒོམ་
གི་གཞུག་པའི་མགོ་བོ་འཁོར་ཚད་དེ། སྔར་དྭགས་པོ་རིན་པོ་ཆེ་ཐབས་ལམ་བསྒོམ་
བར་དམྱལ་བ་ཐིགས་ནག་གི་བཀོད་པ་མཐོང་ཞིང་སྐུ་ཁམས་མ་བདེ་བ་ལ། རྗེ་བཙུན་
གྱིས་སྒོམ་ཐག་ཐུང་བའི་སྐྱོན་གྱིས་རྩ་འཐུམ་པར་འདུག་པས་རིང་དུ་ཐོངས་གསུངས་པ་
བཞིན་ཆང་པ་གང་རིང་དུ་བསྐྱེད། ཕྱིས་སྒོམ་ཆེན་རྣམས་ཁུག་པའི་མགོ་བོར་འཁོར་ལྷག་
ཚང་པ་གང་ཕྱག་སྲོལ་དུ་དར་བ་སྟེ་གཅིག་རྐྱང་ལ་མཐོ་བདུན་དང་། ཞེང་ལ་སོར་
གསུམ་མམ་བཞི་སྟེ་ལྷག་པ་ནི་མ་བཤད་དོ། ཁྱད་པར་རྫོགས་ཆེན་མན་ངག་དང་ཀློང་སྡེ་
པའི་ཕྱོགས་ལ་ད་ལྟའང་དབང་རྫས་སུ་སྒོམ་ཐག་དང་སྒོམ་ཤིང་ངོས་རྡོ་རྗེ་ཟམ་པའི་རྩ་
་
，
，།



26
ཚིག་བྲིས་པ་ཕྱག་བཞེས་སུ་སྣང་། སྒོམ་ཐག་ཚད་ལྡན་གྱི་རྒྱུ་རས་སམ་རྣམ་བུ་དམར་པོ་
ལ་རས་སྐུད་དམར་པོ་གཞུང་སྐུད་གསུམ་གཤིབས་བཀོད་ཅིང་རྭ་མིག་བཅུ་དྲུག་དང་ལྡན་
པར་བྱ་སྟེ། དེ་ཡང་གཏུམ་མོའི་མེ་མཚོན་པས་ཁ་དོག་དམར་པོ། རྩ་གཙོ་བོ་གསུམ་
མཚོན་ཕྱིར་གཞུང་རྒྱུད་གསུམ། དགའ་བ་བཅུ་དྲུག་མཚོན་པའི་རུ་མིག་བཅུ་དྲུག་རྣམས་
དགོས་པ་ཡིན་ནོ། རྒྱས་པར་ཆོས་དྲུག་སྡད་པའི་ཟིན་བྲིས་དང་རྫོགས་ཆེན་གྱི་ཁྲིད་གཞུང་
སོགས་ལས་ཤེས་པར་འགྱུར་རོ།། ༈ སྲུང་བ་ནི་མཐིང་ཤོག་ལ་གསེར་གྱིས་བྲིས་
པའམ་ཤོག་བུ་གཙང་མར་མཚལ་དང་སྣག་ཚས་མཐོང་བརྒྱུད་ཕྱག་ལེན་ལྟར་གཟུངས་
སྔགས་འཁོར་ལོ་དངོས་གཙང་བྲིས་པ་གདུང་སྒྲིལ་ལམ་བཞི་བཏབ་བྱས་ཏེ། ལས་བཞི་
སོ་སོའི་མདོག་བསྟུན་ན་བཟའ་ལུང་མིག་བཅས། གཞན་ཡང་སྨྱུག་སྦུབ་མཐེའུ་ཆུང་གི་
སོར་ཚད་ལ་གཟུངས་བསྒྲིལ་ལྭ་ཆའི་ཐམ་བཏབ་ཅིང་མིག་གསུམ་གཏོད་པའི་སྒྲིབ་སྲུང་
བླ་མ་མཚན་ལྡན་གྱི་བྱིན་རླབས་རབ་གནས་བཞུགས་པ་དག་ལུས་སམ་མགུལ་དུ་
བཏགས་ན། གནས་སྐབས་སུ་སྟེང་གདོན་གཟའ་དང་སྒྱུ་སྐར། འོག་གདོན་ཀླུ་དང་ས་
བདག ་བར་གདོན་རྒྱལ་བསེན་མ་མོ་སོགས་སྡེ་བརྒྱད་འབྱུང་པོའི་གནོད་པ་དང་བར་
ཆད་ལས་སྐྱོབ་ཅིང་། ཚེ་བསོད་མངའ་ཐང་རྒྱས་པ་སོགས་འདོད་དོན་གེགས་མེད་
འགྲུབ་པ་དང་། སྐྱེ་བ་ཀུན་ཏུ་ཐར་པའི་ས་བོན་དང་མི་འབྲལ་ཞིང་དམ་པའི་ཆོས་དང་
འཕྲད་པ་སོགས་བྱིན་རླབས་དང་ནུས་མཐུ་བརྗོད་ཀྱིས་མི་ལངས་པ་དག་ལུང་རྣམ་དག་
ལས་ཤེས་པར་བྱ་སྟེ། མདོ་ལས། རྒྱལ་མཚན་གྱི་རྩེ་མོའམ། མགུལ་དུ་བཏགས་ན་



༤
A-
8,
,་ •
མིའི་རྒྱལ་པོ་དང༌། སྐྱེས་བུ་དཔའ་བོ་ཐམས་ཅད་ལ་བསྲུང་བར་བྱེད་དོ། ཞེས་དང་།
གསང་སྔགས་གྲོ་ག་ལ་བྲིས་ཏེ་སྤྱི་བོར་བཏགས་ན། གཡུལ་ངོར་མཚོན་ཆ་རྣམས་མེ་
ཏོག་བཞིན་ལྟུང་བར་འགྱུར་རོ། ཞེས་དང་། རིག་སྔགས་ཀྱི་རྒྱལ་མོ་འདི་གྲོ་གའམ་
རས་སམ་ཤིང་ཤུན་ལ་བྲིས་ཏེ། ལུས་སམ་མགུལ་དུ་བཏགས་སམ་ཀློག་པར་བྱེད་ན།
ཇི་སྲིད་མཚོའི་བར་དུ་མཚོན་གྱིས་མི་ཚུགས། དུག་གིས་མི་ཚུགས། མེས་མི་ཚུགས་
ཞེས་བྱ་བ་ལ་སོགས་པ་ཕན་ཡོན་མང་དུ་གསུངས་ཤིང་། ཁྱད་པར་རྒྱས་པ་ནི་གསང་
སྔགས་བླ་མེད་ཀྱི་བཏགས་གྲོལ་རིན་པོ་ཆེའི་ཕན་ཡོན་དང་། ཇོ་བོའི་གྲོང་ཁྱེར་གྲོལ་
འཁོར་དང་། བླ་མ་དགོངས་འདུས་སོགས་བཀའ་གཏེར་རྣམས་ལས་སྲུང་བའི་ཡིག་སྣ་
མང་དུ་འབྱུང་བ་རྣམས་ལས་ཤེས་པར་འགྱུར་རོ།། ༈ ནང་གི་གོས་གར་འཆམས་ཀྱི་
ཐོད་ཀ་ནི། རྒྱ་གར་དུ་རོ་རས་ལ་ཕོད་ཀ་ལྟ་བུ་ཕུ་དུང་ཕྲ་མོ་བྱས་པ་ལྷ་སོ་སོའི་ཁ་དོག་
ཅན། གོང་སྐད་མཐའ་ལྕགས་སོགས་ཁ་དོག་གཞན་གྱིས་བརྒྱན་པ་ཡིན་འདུག་ཀྱང་།
བོད་ཡུལ་དུ་རྒྱ་ནག་གི་མཛོད་གོས་སུ་གྲགས་པའི་གོས་ཆེན་སྤུས་དག་ལ་ཁ་དོག་ཞི་ཁྲོའི་
ལྷ་སོ་སོ་དང་བསྟུན་པ་གོས་དཀྱུས་ལྟར་མཛད་པ་ཡིན་ནོ།། ༈ སྐུ་འབག་ནི་རྩ་གསུམ་
ཆོས་སྐྱོང་སྟེ་ལྷ་སོ་སོའི་ཞལ་འབག་ཆག་ཚད་དང་རབ་གནས་ལྡན་པ། ཞི་བ་རྣམས་
ཚུལ་དགུ་དང་འབྲེལ་བ། ཁྲོ་བོ་རྣམས་གར་དགུས་བརྒྱན་པ། ཞི་མ་ཁྲོ་རྣམས་སྒེག་པའི་
རྣམ་འགྱུར། བླ་མ་རྣམས་བག་དྲོ་ལྷུན་ཆགས། མཁའ་འགྲོ་རྣམས་ཕྲ་ལྡེམ་མཉེན་
ལྕག །སྲིན་པོ་ཤ་ཟ་རོ་ལངས་རྣམས་མི་སྡུག་པའི་གཟུགས་ཅན། སེངྒེ་སོགས་རི་
，
་



དྭགས་རྣམས་བག་ཡངས་ཤིང་སྙིང་རྗེའི་ཉམས་ཀྱིས་རྣམ་འགྱུར་གསལ་བ་དགོས་སོ།།
༈ དར་གྱི་ཕོ་ལོང་ནི། དར་ཟབ་ཀྱི་རིགས་དཀར་སེར་དམར་ལྗངས་སོགས་ཁ་དོག་སྣ་
ཚོགས་པའི་པན་ཚར་ཚུན་འཕྱང་སྟོད་སྨད་གང་དུ་ཡང་འཚམས་པར་ལྷབ་ལྷུབ་ཏུ་མཛེས་
པར་སྤྲས་པའོ། ༈ མགོ་རྒྱན་ནི། སྤྱི་བོའི་རུས་པའི་འཁོར་ལོ་ལ་བུ་ག་བརྒྱད་ཕུག་སྟེ་
རུས་པའི་ཕྲེང་བ་འཁོར་ལོའི་རྩིབས་ལྟ་བུར་གྱུར་པ་བརྒྱད་བྱ། དེ་ལ་རྒྱབ་ཀྱི་རྩིབས་
གསུམ་མ་གཏོགས་པར་རྩིབས་ལྔའི་ཐད་ཀར་མིའི་ཐོད་པ་སོར་ལྔའི་ཚད་མི་མགོའི་རི་མོ་
བྲིས་པ་རེ་བཞག །སྟེང་འོག་གཉིས་ན་ཕར་རུས་པའི་ཕྲེང་བ་ཐོད་པ་ལྟ་བུར་འཁོར་བ་རེ་
བྱེད༑ ཐོད་པའི་བར་མཚམས་བསྡམས་པའི་ཕྲེང་བ་ཐོད་པ་ལྟར་འཁོར་བ་གསུམ་བྱ།
དཔྲལ་བའི་ཐད་ཀར་སོར་གསུམ་ཙམ་གྱི་ཐད་དྲྭ་བ་དྲྭ་ཕྱེད་བྱ། གཞན་རྣམས་སུ་རྣ་བའི་
ཕྱེད་ནོན་ཙམ་གྱི་དྲྭ་བ་དྲྭ་ཕྱེད། འཁོར་ལོའི་རྒྱབ་ངོས་ཀྱི་ཐད་ཀར་སྣ་ཚོགས་རྡོ་རྗེ་དང་།
གཡོན་ངོས་ཚེས་གཅིག་གི་ཟླ་བའི་གཟུགས་བཀོད་པ་སྐྲའི་ཐོར་གཙུག་གི་ཅོད་པཎ་ལ་
བརྟེན་པར་བྱ། སྐྲ་མེད་ན་བཅོས་མའི་སྐྲ་ལ་ནང་དུ་རྡོ་རྗེའམ་བྲིས་སྐུ་གླེགས་བམ་གང་
རུང་གཞུག་པ། སྤྱི་གཙུག་དབུ་རྒྱན་གྱི་ནང་ནས་ཡར་བཏོན་ལ་ཐོར་ཚུགས་སུ་རྐུན་མ་
བསད་པའི་སྐྲ་ལ་བཅིང་སྟེ། ཐག་པའི་མཐའ་མ་གཉིས་སུ་རེ་རེ་འཇོག་པ་ནི་ཅོད་པཎ་
ཞེས་བྱ་བར་གསུངས་པ་དག་གོ། ༈ རིགས་ལྔའི་དབུ་རྒྱན་ནི། ཞི་བ་ལ་རིགས་བདག་
གཙོ་བོ་དབུས་སུ་བཀོད་པའི་རིགས་ལྔ་སྐུ་གཟུགས་དངོས་བྲིས་འབུར་གང་རུང་ངམ།
ཡང་ན་ས་བོན་གྱི་གཟུགས་དོད་པར་བཀོད་པ་ལ་མཐའ་སྐོར་དུ་འདོད་ཡོན་གྱི་ལྷ་མོ་



པ
མ
ལྔའམ༑ རྟགས་བརྒྱད་དམ་རྒྱལ་སྲིད་སྣ་བདུན་ནམ་རིན་ཆེན་ཆ་བདུན་གྱི་རི་མོ་དང་ཤིང་
ལོ་པ་ཏྲ་རིས་ཁོར་ཡུག་བཅས་བྲིས་འབུར་གང་རུང་བཀོད་ལེགས་པར་མཐའ་སྐོར་མགོ་
ཚེམས་དང་ལུང་ཐག་བཅས་བཀོད། ཁྲོ་བོ་ལ་ཐོད་པ་སྐམ་པོ་ལྔ་ཞལ་འབག་དང་ལྷན་
ཅིག་པར་བཀོད་པ་ཕྱག་སྲོལ་དུ་བྱུང་བ་བཞིན་ནོ། འོན་ཀྱང་ཞི་བ་ལ་དབུ་སྐྲ་ཟུར་ཕུད་
ཀྱིས་བཅིངས་པ་དང་། ཁྲོ་བོ་ལ་རལ་པ་དངོས་སམ་བཅོས་མ་གང་རུང་སིལ་བུར་འཕྱང་
བ་རིགས་བདག་འབྲལ་མེད་མཚོན་ཞིང་། སྤྱིར་རྣལ་འབྱོར་ཕོ་མོ་དག་སྐྲ་ལྕང་ལོ་གཡས་
དོང་གཡོན་དུ་འཁྱིལ་བ་དཔའ་བོ་དང་དཔའ་མོའི་ཚོགས་འདུ་ཤིང་དགྱེས་པ་སྐོང་བའི་
སྒྲོས་སུ་གསུངས་སོ།། ༈ རྣ་རྒྱན་ནི་རུས་པའི་ཁུག་པ་གསུམ་དང་ཁུག་ཕྱེད་གཉིས་ཏེ་
ལྔས་བརྒྱན་པའོ།། ༈ མགུལ་རྒྱན་ནི་གཞུང་གཡས་གཡོན་གཉིས་དབུས་དང་གསུམ་
ལ་ཕྲེང་བ་བརྒྱད་ཀྱི་བར་བསྡོམས་པ་དང་། དེ་ལ་དོ་ཤལ་གྱི་ཚུལ་དུ་འཕྱང་བ་རུས་པའི་
མདུང་རྩེ་དུ་མས་མཛེས་པར་བྱས་པ་བརྒྱད་དེ་བཅུ་དྲུག་དགོས་པར་གསུངས་པ་དག་གོ།
༈ མཆོད་ཕྱིར་ཐོགས་ནི། འབྲང་གཞུང་དུ་རུས་པའི་འཁོར་ལོ་མིག་བཅུ་དྲུག་སྟེ་རུས་
འཕྲེང་ཆེ་ཆུང་སྤེལ་མ་བཞི་གཤིབས་ཀྱི་ཐག་པ་བཀོད་པ་ལྟག་པ་གཉིས་དང་ལྟ་ཟུར་
གཉིས་ནས་རྒྱབ་དཀྱིལ་དུ་རུས་པའི་འཁོར་ལོར་པདྨ་བཀོད་པ་མཛོད་མིག་དང་བཅས་པ་
ལ་བསྡམས་པ་དང་། རུས་ཕྲེང་རྣམས་གཤིབས་ཏེ་བཀོད་པའི་བར་མཚམས་རྣམས་སུ་
རུས་པའི་ཕྲ་རྒྱན་ནར་མོ་ཞེང་དུ་སོར་གཉིས་དང་སྲིད་དུ་སོར་བཞི་ཙམ་པ་རྩེ་མོ་ཟུར་
གསུམ་མམ་ཟླ་གམ་གྱི་གཟུགས་ཅན་པ་ཏྲའི་རི་མོ་ཅན་ཀོ་ཟམ་གྱི་སྐེད་ཤིང་ལྟར་བརྒྱན་
་་་་
.
།
་
，



པའོ༑༑ ༈ དཔུང་རྒྱན་དང་རྐང་ལག་གི་གདུ་བུ་དྲུག་ནི། ཡན་ལག་ཕྲ་སྦོམ་དང་ཕྱོགས་
བསྟུན་ཏེ་ཕ་ད་ཚུ་ད་གཉིས་དབུས་དང་རུས་པའི་གཞུང་གསུམ་ལ་ཕྲེང་བ་པ་ལྔའི་བར་
བསྡམས་པ་སྨད་ངོས་མདུང་རྩེ་དང་། ཨེར་ཀ་དུ་མས་མཛེས་པར་སྤུད་པ་ཡིན་ནོ།།
༈ སྐ་རགས་ནི། གཞུང་གསུམ་ཕ་ད་ཚུ་ད་སྟེ་ལྔའི་བར་འཕྲེང་བ་བརྒྱད་རིམ་མམ།
བཅུ་དྲུག་རིམ་གྱིས་བསྡོམས་པ་ལ། དྲྭ་བ་དྲྭ་ཕྱེད་ཨེར་ཀ་དང་རུས་པའི་མདུང་རྩེ་དུ་
མས་མཛེས་པར་བྱས་པ། མཐེབ་སོར་བརྒྱད་ཀྱི་ཚད་མཉམ་པར་དྲྭ་བ་དྲྭ་ཕྱེད་བཅོ་བརྒྱད་
ཀྱིས་མཛེས་པར་བརྒྱན་པ། གཡས་གཡོན་གྱི་དྲྭ་ཕྱེད་གསུམ་གསུམ་ལ་གཉིས་ཀྱིས་
པུས་མོའི་ཐད་ཀར་སླེབས་ཤིང་། དབུས་མ་བྱིན་པའི་དཀྱིལ་ཙམ་དུ་སླེབས་པ་ལ་དྲིལ་བུ་
ཆུང་ངུ་མཛེས་པ་རེ་ཡང་གདགས་པར་གསུངས་སོ།། ༈ རུས་པའི་ཚངས་སྤྱོད་ནི། །
མཆོད་ཕྱིར་ཐོགས་དང་གཅིག་པར་སེམས་ཏེ་རུས་པའི་འཁོར་ལོ་གཉིས་ལ་བུ་ག་བརྒྱད་
དེ་རྒྱ་གྲམ་དུ་བསྡམས་པ་ལ། འཁོར་ལོ་མདུན་དང་རྒྱབ་ཏུ་འོང་བར་བྱས་ཏེ་རྒྱ་གྲམ་དུ་
བཅིང་བར་བྱའོ། འོན་ཀྱང་ཚངས་སྐུད་དངོས་ནི། རྐུན་པོ་བསད་པའི་སྐྲ་ལ་སྐུད་པ་
གསུམ་སྒྲིལ་བྱས། དེ་ཡང་སྐོར་ལྔའམ་གསུམ་དུ་བྱས་ཏེ། རྡོ་རྗེའི་མདུད་པ་གསུམ་
གྱིས་བར་མཚམས་མེད་པར་བསྡམས་པ་སེ་རལ་ཁར་ལག་པ་གཡས་གཡོན་ལ་གོན་
པའོ༑ དེ་ལྟར་སྟག་ཤམ་གྱི་སྟེང་དུ་ཚངས་སྐུད་ཀྱིས་བསྡམས་ལ་སྟེང་དུ་རུས་རྒྱན་གྱི་སྐུ་
རགས་བཅིངས་པར་གསུངས་སོ། ཞར་ལ་གིང་གི་ཆས་གོས་ནི། སྟག་ཤམ། རུས་
རྒྱན༑ སྙིང་ཕྲེང་། གྲི་རྣམས་སོ། དེ་དག་གི་དག་སྦྱོར་ལ། འཁོར་ལོ་རྩིབས་བརྒྱད་ནི་



འ
སངས་རྒྱས་ཀྱི་སའི་དབང་ཕྱུག་བརྒྱད་མཚོན་པའོ། སྣ་ཚོགས་རྡོ་རྗེ་ནི་སྤྲུལ་པའི་སྐུ་
ཐབས་སྣ་ཚོགས་སུ་སྣང་བའོ། ཚེས་གཅིག་གི་ཟླ་བས་མཚན་པ་ནི་ཡོན་ཏན་གྱི་ཚོགས་
འཕེལ་བའོ། ཐོད་པ་སྐམ་པོ་ལྔ་ནི་རིགས་ལྔ་ཡེ་ཤེས་ལྔའི་བདག་ཉིད་དོ། རྐུན་མའི་སྐྲ་
ལས་བྱས་པའི་ཐོར་ཚུགས་ཀྱི་ཅོད་པཎ་ནི་ཆོས་ཐམས་ཅད་ཀྱི་རང་བཞིན་བདག་མེད་པར་
མཚོན་པའོ། རྣ་རྒྱན་གྱི་རུས་པའི་འཁོར་ལོ་ནི་དབྱིངས་ཀྱི་རང་བཞིན་ལ། དྲྭ་བ་དྲྭ་ཕྱེད་ནི་
ཡེ་ཤེས་ཀྱི་རང་བཞིན་ནོ། མགུལ་རྒྱན་གྱི་གཞུང་གསུམ་ནི་སྐུ་གསུམ་གྱི་རང་བཞིན།
ཕྲེང་བ་བཅུ་དྲུག་ནི་སྟོང་ཉིད་བཅུ་དྲུག་གི་སྒྲ་དབྱངས་སྒྲོག་པར་མཚོན་པའོ། སྐ་རགས་
ཀྱི་གཞུང་ལྔ་ནི་ཡེ་ཤེས་ལྔའི་རང་བཞིན་དང་། བར་བསྡམས་པའི་ཕྲེང་བ་བརྒྱད་རིམ་
མམ་བཅུ་དྲུག་རྣམས་ཀྱིས་ནི་འཕགས་ལམ་ཡན་ལག་བརྒྱད་དང་དགའ་བ་བཅུ་དྲུག་གོ།
དྲྭ་བ་དང་དྲུ་བ་ཕྱེད་པ་ནི་མཉམ་ཉིད་ངང་ནས་སེམས་ཅན་གྱི་དོན་རྒྱ་ཆེན་པོ་ལ་འཇུག་པའི་
དོན་ནོ།། ༈ གསང་བའི་ཆས་བརྒྱད་ལས། གླང་གོས་ནི། གླང་རྒོད་དར་མ་མི་ཡིས་
བདག་ཏུ་མ་བཟུང་བ་ཕན་ཚུན་སྟོབས་འགྱེད་པ་ནས་ཤི་བའི་པགས་པ་རློན་པ་མགོ་དང་
ཡན་ལག་གི་པགས་པ་མ་ཉམས་པ། ཡན་ལག་བཞི་སུག་རྡོ་དང་བཅས་པའོ། ཞིང་
ལྤགས་ནི། སྐྱེས་དར་མ་གཡུལ་དུ་ཤི་བའི་པགས་པ་རློན་པ་ཁྲག་གི་ཞམ་བུ་ཅན་མགོ་
དང་ཡན་ལག་གི་པགས་པ་མ་ཉམས་པ་རྐང་མགོ་ལག་མགོ་དང་བཅས་པའོ། སྟག་གི་
པགས་པ་ཡང་དར་མ་ཤིན་ཏུ་བཀྲག་ཅིང་རྔོ་ཁལ་སོགས་སྐྱོན་གྱིས་མ་ཟིན་པ་མཚོན་གྱིས་
བསད་པ་མགོ་དང་ཡན་ལག་གི་པགས་པ་མ་ཉམས་པ། རྐང་ལག་བཞི་སྦར་མོ་དང་



|
བཅས་པ་རློན་པ་ཁྲག་གི་ར་རི་བཅས་པའོ། །དེ་དག་ནི་བགོ་བའི་གོས་གསུམ་མོ། རཀྟ་
ནི་དཔའ་བོ་གཡུལ་བསད་ཀྱི་སྙིང་ཁྲག་དྲོད་མ་ཡལ་བར་བླང་བའི་མཁུར་ཚོས་གཉིས་སུ་
སུམ་ཚུག་ནོར་བུ་རིས་སུ་བྲི་བའོ། །ཞག་ནི་གསལ་ཁ་མ་མཐོང་ཡང་གྲིར་ཤི་བའི་ཚིལ་
བཞུས་པ་ལས་འོས་མེད་དེ། རུ་ཏྲའི་ལེའུར། དུར་ཁྲོད་མི་རོ་བླངས་ནས་ཟས་སུ་ཟོས།།
མི་ལྤགས་གོས་གྱོན་ཁེལ་མ་རྣམས་སུ་རྒྱུ། ཞེས་དང་། དེ་ནས་ཁ་ལ་ཞག་གི་ཟོ་རིས་
ཆགས༑ ཞེས་པའི་ཞག་དེས་སོར་མོ་གསུམ་གྱི་རིས་སམ། ཟོར་བ་རིས་འཁྱོག་པོ་
གསུམ་དུ་བྲིའོ། ཐལ་ཆེན་ཡང་གྲིས་བསད་པའི་རོ་ཐལ་སྔོ་སྐྱ་བྱུག་པའི་སྟེང་དུ་ཤིན་ཏུ་
དཀར་བའི་ཐལ་གསར་སོར་མོ་ལྔ་བསྣུབ་ནས་དཔྲལ་བར་འབྲུ་ཡི་ཚོམ་བུ་ལྟར་བཀོད་པ་
སྟེ་བྱུག་པའི་རྫས་གསུམ་མོ། ཐོད་ཕྲེང་ནི་སྤྲུལ་ནག་པོ་ཟུང་ལ་བརྒྱུས་པའི་མགོ་བོ་རློན་པ་
ལྔ་བཅུའི་ཕྲེང་བ་མགུལ་དུ་སྐོན་ནས་བྲང་གི་མདོར་དཔྱང་སྟེ་དོ་ཤལ་བྱས་པའོ། སྦྲུལ་
ཆུན་ནི་ཀླུ་རིགས་བཞིའི་ངོ་བོ་སྟེ་རྣམ་པ་སྦྲུལ་དཀར་སེར་དམར་ལྗང་བཞི་ཡི་དབུ་རྒྱན་
སོགས་བཅིངས་པའོ། །དེ་རྣམས་ནི་གདགས་པའི་རྒྱན་གཉིས་སོ། དེ་དག་གི་དག་པ་ནི་
ང་རྒྱལ་དབྱིངས་སུ་དག་པ་ཞིང་ཆེན། གཏི་མུག་དག་པ་གླང་ཆེན་གྱི་ཀོ་རློན། འདོད་
ཆགས་དག་པ་སྟག་ལྤགས་ཀྱི་ཤམ་ཐབས་སོ། ཐལ་ཆེན་གྱིས་བརྒྱ་བྱིན། རཀྟས་དབང་
ཕྱུག །ནག་གིས་ཁྱབ་འཇུག་འདུལ་བར་བཤད་ཀྱང་། བཤད་སྲོལ་གཞན་ཡང་ཡོད་དོ།
དེ་ལ་སོགས་པ་རྡོ་རྗེ་ཐེག་པའི་རྒྱན་གོས་རོལ་མོའི་བྱེ་བྲག་ཐམས་ཅད་ཐ་མལ་པའི་ཉེར་
སྤྱོད་ལས་འདས་པའི་བརྡ་དོན་དང་ལྡན་པ་འབའ་ཤིག་གོ །མདོར་ན་ཞི་ཁྲོ་ལྷ་ཚོགས་ཀྱི་



33
ཆས་གོས་དང་། རྡོ་རྗེ་འཁོར་ལོ་རིན་པོ་ཆེ་པདྨ་རལ་གྲི་དྲིལ་བུ་སོགས་ཕྱག་མཚན་དང་།
རྒྱལ་སྲིད་སྣ་བདུན། བཀྲ་ཤིས་པའི་རྟགས་བརྒྱད། འདོད་ཡོན་ལྔ་ལ་སོགས་པའི་
མཆོད་རྫས་གས་ཆག་རྙིང་སོང་མ་ཡིན་པ་ཕྱག་མཚན་ཡིག་འབྲུས་མཚན་པ་རབ་གནས་
ཅན་དང་། གོས་དར་གང་འཇོམས་ལས་བྱས་པའི་འཕན་གདུགས་སོགས་དུས་སྟོན་
མཆོད་པའི་སྐབས་རྣམས་སུ་བསོད་ནམས་དང་ལོངས་སྤྱོད་མངའ་ཐང་རྒྱས་པའི་རྟེན་
འབྲེལ་དུ་གཟི་མདངས་བསྐྱེད་པའི་རྒྱན་གྱི་རྣམ་པ་སྣ་ཚོགས་པ་ཡང་བརྒྱན་པར་བྱ་དགོས་
པར་གསུངས་སོ། །གཞན་ཡང་དགྲ་ལྷ་རྣམས་ཀྱི་སྐུ་ཆས་ནི། གདུང་མ་འཇོལ་བེར་
སག་ལྷམ་ཡུ་རིང་རྣམས་དང་། ཁྲབ་རྨོག་ཕུབ་གསུམ། མདའ་གཞུ་སག་བཏགས།
སྟག་རལ་གཟིག་ཤུབས། མདུང་དང་གློ་གྲི། སྟག་གཟིག་གི་གདན་དང་རུ་མཚོན་སྣ་
ཚོགས། རྟ་མཆོག་སྒ་སྲབ་མཐུར་མགོ །ཡོབས་དང་བློ་ཐག་དོམས་དང་དར་ཕྲུས་
བརྒྱན་པ་རྣམས་ཏེ། རྒྱས་པར་རྣམ་སྲས་ཀྱི་གཞུང་དང་། ཆོས་རྗེ་མི་ཕམ་པའི་གེ་སར་
གསོལ་མཆོད་དང་། དགྲ་ལྷའི་སྒྲུབ་ཐབས་སོགས་ལས་ཤེས་པར་འགྱུར་རོ།། ༈ དེ་
ལས་རྡོ་རྗེའི་རིག་པ་འཛིན་པའི་སྔགས་འཆང་རྣམས་ཀྱི་མཆོག་གི་གོས་ལྟ་ཅི་རྒྱུན་དུ་བགོ་
ཞིང་ལོངས་སྤྱོད་པའི་གོས་རྣམས་ཀྱང་རྟེན་འབྲེལ་ལམ་དང་མ་བྲལ་བར་དག་དྲན་དགོས་
པ་ནི་གནད་དམ་པ་སྟེ། ཨོ་རྒྱན་ཆེན་པོས། གོས་ལ་ཡི་དམ་རྟེན་འབྲེལ་ཡོད། །བག་དྲོ་
ལྷུན་ཆགས་བཀྲག་མདངས་ཅན། །དྲི་མ་མེད་པ་བཅང་བར་བྱ། །ཞེས་པ་ལྟར་གོས་
ཚུལ་དང་མི་མཐུན་པ། རྒྱུ་མ་དག་པ། བཟོ་མ་ལེགས་པ། ཚད་ལས་འདས་པ། ཁ་



--
-
-
དོག་མི་སྡུག་པ། རེག་བྱ་རྩུབ་པ་སོགས་ཡིད་དུ་མི་འོང་བ་དང་མིག་སྔར་མི་མཛེས་པའི་
རྣམ་པ་ཅན་མ་ཡིན་པ། ཕུན་སུམ་ཚོགས་པའི་གོས་གྱོན་པའི་ཚེ་ཡི་དམ་གྱི་བསྐྱེད་རིམ་
གསལ་སྣང་དང་ལྡན་པས་སྐུ་ཡི་ཆས་གསོལ་བར་བསམས་ལ། དེ་ལ་གོས་ཕྱི་ནས་
གཡང་ལུགས་སུ་གྱོན་པ་དཔའ་བོ་ཡབ། ནང་ལུས་ལ་དཀྲི་བ་དཔའ་མོ་ཡུམ། སྟོད་དུ་
གཡོགས་པ་ཡི་དམ་ཞི་བ། སྨད་དུ་དཀྲི་བ་ཁྲོ་བོའི་རྣམ་པར་ལྟ་བའི་རྟེན་འབྲེལ་བྱ། གོང་
བ་ཚེ་ཡི་རྟེན་འབྲེལ་ཡོད་རིང་ལ་མཐུད་མ་ཉུང་བར་བྱ། ལྕགས་རིའི་ཆ་ག་ལ་བསོད་
ནམས་ལོངས་སྤྱོད་ཀྱི་རྟེན་འབྲེལ་ཡོད་པས་རྩེ་འབྱོལ་བ་གཟབ། བཟོ་ལ་ལ་ཉེ་བཟང་ངན་
གྱི་རྟེན་འབྲེལ་ཡོད་པས་ཆགས་ཚད་དང་ལྡན་པར་བྱ། ཆོས་དང་ཁ་དོག་ལ་འགྲོ་བ་
བྱམས་སྡང་གི་རྟེན་འབྲེལ་ཡོད་པས་སྣུམ་ཞིང་མདངས་དང་ལྡན་པར་བྱ། རྒྱན་ལ་འཁོར་
དང་སློབ་བུའི་རྟེན་འབྲེལ་ཡོད་པས་མཛེས་པར་བརྒྱན། གྱོན་ལུགས་ལ་བྱ་བ་འགྲུབ་པའི་
རྟེན་འབྲེལ་ཡོད་པས་ཡོན་པོ་དང་། གཞོག་གཤམ་དང་། ཕྱི་ནང་བཟློག་པ་དང་། མགོ་
མཇུག་བསྣོལ་བ་དང་། སྡུན་གཤམ་དུད་པ་དང་། རྒྱབ་གཤམ་བརྗེས་པ་ལ་སོགས་པ་
ཚུལ་དང་མི་མཐུན་པ་སྤངས་ནས་ལེགས་པར་བགོ་བར་བྱ་ཞིང་། །འཇོག་ཚུལ་ལ་
ལོངས་སྤྱོད་འདུ་བའི་རྟེན་འབྲེལ་ཡོད་པས་ཞྭ་གོས་ལྷམ་སོགས་ཐར་ཐོར་དུ་མི་འཇོག་
པར་གཡས་ཕྱོགས་སུ་ཕུང་ངེར་བཞག་དགོས་གསུངས། གདན་ལ་མ་དང་མཁའ་
འགྲོའི་རྟེན་འབྲེལ་ཡོད་པས་འབོལ་ནང་ཚངས་ཅན་དང་། སྟག་གཟིག་ཞིང་གི་གདན་
སོགས་འདིང་བ་དང་། ལྷམ་གྱོན་པ་དང་སྐེ་རག་བཅིང་བའི་དུས་ཐམས་ཅད་དུ་མ་སྲིང་



35
རྗེ
མཁའ་འགྲོ་དྲན་པའི་ལམ་ཁྱེར་དང་མ་བྲལ་བས་ཕྲིན་ལས་གང་བརྩམ་འགྲུབ་པའི་
དགོས་པ་ཡོད་པས་དེ་ལྟར་མ་བརྗེད་པར་བྱའོ།། ༈ གསེར་མདོག་ཅོད་པཎ་འཆང་
བའི་དབུ་ཞྭ་པཎ་ཞུ་རྣ་རིང་ནི། ཇོ་བོ་རྗེ་དཔལ་ལྡན་ཨཱ་ཏི་ཤའི་བཀའ་སྲོལ་བཀའ་
གདམས་ལྷ་ཆོས་བདུན་ལྡན་གྱི་བརྒྱུད་པ་ལུགས་གསུམ་གྱི་ཟབ་དོན་གཅིག་ཏུ་བསྒྲིལ་བ་
རྗེ་བཙུན་འཇམ་པའི་དབྱངས་ཀྱི་རྣམ་རོལ། ཆོས་ཀྱི་རྒྱལ་པོ་ཙོང་ཁ་པ་ཆེན་པོ་བློ་བཟང་
གྲགས་པའི་དཔལ་གྱིས་སྲོལ་གཏོད་པར་མཛད་པ། བཀའ་གདམས་གསར་མ་ཞེས་
ཡོངས་སུ་གྲགས་པ་མདོ་གཞུང་སྡེ་སྣོད་གསུམ་དགོངས་འགྲེལ་བཅས་པ་དང་།
སྔགས་ཕྱོགས་སུ་གསང་བདེ་འཇིག་གསུམ་གཙོ་བོར་གྱུར་བའི་ཕྱི་བསྒྱུར་གྱི་རྒྱུད་སྡེ་
རྣམས་ལ་ཉམས་བཞེས་མཛད་ཅིང་། བསྟན་པ་འཛིན་སྐྱོང་སྤེལ་གསུམ་གྱི་ཁུར་ཆེན་པོ་
བཞེས་པའི་སྡེ་སྣོད་འཛིན་པ་ཆེན་པོ་རྣམས་ཀྱི་དབུ་ཞྭ་སྟེ། མཚོན་དོན་ནི། གཡས་གཡོན་
ཅོད་པཎ་ནར་མར་འཆང་བ་ནི་དོན་གཉིས་ཕུན་སུམ་ཚོགས་པའི་དཔལ་ལ་འཇུག་པའི་དོན་
ནོ ཞྭ་ཡི་རྩེ་མོ་བྱིན་གྱིས་རྣོ་བ་ནི་ཤེས་རབ་ཀྱི་བསླབ་པས་ཉོན་མོངས་པའི་ཚོགས་མ་
ལུས་པ་འཇོམས་པའི་དོན་ནོ། ཞྭ་ཡི་ལྟོ་བ་ཅུང་ཟད་ལྡིར་བ་ནི། ལྷག་པ་ཏིང་ངེ་འཛིན་གྱི་
བསླབ་པས་རྒྱུད་ཡོངས་སུ་སྦྱོང་བའི་དོན་ནོ། ཞྭ་ཡི་སྣེ་མོ་ཅུང་ཟད་ནང་དུ་བསྐུམ་པ་ནི་
འདོད་པ་ཆུང་ཞིང་ཆོག་ཤེས་པ་སོགས་ཚུལ་ཁྲིམས་ཀྱི་བསླབ་པ་ལ་ཉིན་མཚན་ཁོར་མོ་
ཡུག་ཏུ་གནས་པའི་དོན་ནོ། གཞན་ཡང་རི་བོ་དགེ་ལྡན་པ་རྣམས་ལ་པཎ་ཞུ་རྣ་རིང་། རི་
ཁྱོད་སྒོམ་ཞུ། དགའ་ལྡན་དུང་ཤུབས་སོགས་མི་འདྲ་བ་སྣ་ཚོགས་ཡོད་པར་གྲགས་



36
-
་
སོ༑ །དེ་ལྟར་ཞྭ་འདི་དག་གྱོན་པ་དང་། མཐོང་ཐོས་དྲན་རེག་གི་འདུལ་བྱ་རྣམས་ངེས་
འབྱུང་དང་བྱང་སེམས་ཡང་དག་པའི་ལྟ་བ་རྣམས་རྒྱུད་ལ་སྐྱེས་ནས་སྐྱེ་འགྲོ་ཐམས་ཅད་
མངོན་མཐོ་དང་ངེས་ལེགས་ཀྱི་ལམ་བཟང་པོ་ལ་འགོད་ནུས་པར་གྱུར་ཅིག །རྟག་ཏུ་མི་
ཁོམས་པའི་གནས་བརྒྱད་པོ་དག་མི་ཙམ་ཡང་མི་གྲགས་པར་གྱུར་ཅིག །འཇིག་རྟེན་
ཆོས་བརྒྱད་ཀྱི་བྱ་བར་བློ་མི་ཕྱོགས་པར་ཐོས་བསམ་བསྒོམ་གསུམ་གྱིས་རང་རྒྱུད་བརྟུལ་
ཏེ༑ བཀའ་གདམས་པའི་དགེ་བའི་བཤེས་གཉེན་ཆེན་པོ་རྣམས་ཀྱི་རྗེས་སུ་ཕྱོགས་ཤིང་
རྒྱལ་བའི་བསྟན་པ་རིན་པོ་ཆེ་ཕྱོགས་དུས་ཀུན་ཏུ་འཛིན་ནུས་པར་ཤོག་ཅིག་སྙམ་དུ་དྲན་
དགོས་པ་ཡིན་ནོ། ༈ དྭགས་ཞྭ་ནི། རྒྱ་གར་གྱི་པཎྜི་ཏ་ནཱ་རོ་པ་དང་མི་ཏྲི་པ་གཉིས་ཀྱི་
རྒྱལ་ཚབ་ཏུ་དབང་སྐུར་བརྙེས་པ་ཌོམ་བི་ཧེ་རུ་ཀའི་རྣམ་སྤྲུལ་ལྷོ་བྲག་མར་པ་ཆོས་ཀྱི་བློ་
གྲོས་ཀྱི་བཀའ་སྲོལ་འཛིན་པ། བདེ་དགྱེས་གསང་གསུམ་གྱིས་གཙོས་རྒྱུད་སྡེ་དུ་མའི་
དབང་བཤད་གདམས་ངག་སྙན་བརྒྱུད་དང་བཅས་པ་གཙོ་བོ་བཀའ་ཆེན་བཞི་དང་ཇི་
བཙུན་མི་ལ་རས་པ་ལ་བཀའ་བབས། མི་ལའི་ཐུགས་སྲས་སྙན་བརྒྱུད་འཛིན་པ་ཟླ་བ་ལྟ་
བུ་རས་ཆུང་རྡོ་རྗེ་གྲགས་པ་དང་ཉི་མ་ལྟ་བུ་མཉམ་མེད་དྭགས་པོ་ལྷ་རྗེ་གཉིས་སུ་བྱུང་།
ཁྱད་པར་དྭགས་པོ་ལྷ་རྗེ་ནི། རྒྱལ་བས་ལུང་བསྟན་དགེ་སློང་འཚོ་བྱེད་ཅེས་ཡོངས་སུ་
གྲགས་པ་ལྟར་མཐོང་ཐོས་དྲན་རེག་ཐམས་ཅད་རྒྱུད་སྨིན་གྲོལ་ཏུ་མཛད་པས་རྣམ་ཐར་
མཐའ་ཡས་ཤིང་། རིམ་པར་བཀའ་བརྒྱུད་ཆེ་བཞི་ཆུང་བརྒྱད་དུ་གྲགས་པའི་ཆོས་
བརྒྱུད་རྒྱ་ཆེར་འཕེལ་བའི་བསྟན་འཛིན་གྱི་སྐྱེས་བུ་ཆེན་པོ་རྣམས་ཀྱི་གསོལ་བའི་དབུ་ཞྭ་
་
་ ， ， ༈
༔
ཀི་བ. -
-•
•
=
#f E



འ7
སྟེ༑ མཚོན་དོན་ནི། བསོད་ནམས་དང་ཡེ་ཤེས་ཀྱི་ཚོགས་ལ་རྟག་ཏུ་འཇུག་པའི་བརྡར་
གཡས་གཡོན་པད་འདབ་ནར་མར་འབྲེལ་བ། སྟོང་ཉིད་སྙིང་རྗེ་ཟུང་དུ་འཇུག་པས་འགྲོ་
དོན་ལ་ངལ་ཐུབ་མི་མངའ་བས་བརྡར་དབུས་སུ་པད་འདབ་ཟུང་གིས་བརྒྱན་པ། ཟབ་པ་
དང་རྒྱ་ཆེ་བའི་ཆོས་ལ་ལོངས་སུ་སྤྱོད་ཅིང་ངོམས་པ་མེད་པའི་བརྡར་ཞྭ་ཡི་དཀྱིལ་གཞོང་
པ་ལྟར་རྒྱན་དུ་ཁ་གཡེལ་བ་ཅེས་སོ། དེ་ལྟར་ཞྭ་འདི་གྱོན་པ་དང་མཐོང་ཐོས་དྲན་རེག་
གི་འགྲོ་བ་རྣམས་མི་འདོད་པའི་སྡུག་བསྔལ་དང་ཉེ་བར་འཚེ་བ་ཐམས་ཅད་རྟག་ཏུ་མི་
འབྱུང་ཞིང་། སྐྱེ་བ་ཀུན་དུ་དལ་འབྱོར་གྱི་མི་ལུས་རིན་པོ་ཆེ་ཐོབ་པ་དང་སྒྲུབ་བརྒྱུད་ཀྱི་
བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་གྱི་བྱ་བ་ལ་ནུས་པ་དང་དབང་དང་ལྡན་པར་
གྱུར་ཅིག །དེ་བཞིན་དུ་གདུལ་བྱ་ཐམས་ཅད་བློ་ཆོས་སུ་འགྱུར་བ་དང་། ཆོས་ལམ་དུ་
ལོངས་པ་དང་། ལམ་འཁྲུལ་བ་ཞིག་པ་དང་། འཁྲུལ་བ་འོད་གསལ་དུ་འཆར་བར་
གྱུར་ཅིག་སྙམ་དུ་བསམ་དགོས་པ་ཡིན་ནོ།། ༈ སྒམ་ཞྭ་ནི། མར་མི་དྭགས་གསུམ་
གྱི་བཀའ་སྲོལ་སྒྲུབ་བརྒྱུད་ཀྱི་བསྟན་པ་རིན་པོ་ཆེ་སྔར་གངས་ཅན་གྱི་ལྗོངས་སུ་བཀའ་
བརྒྱུད་ཆེ་བཞི་ཆུང་བརྒྱད་དུ་གྲགས་པ་ལས་ཆོས་བརྒྱུད་དང་གདན་ས་ཕྲིན་ལས་ཀྱི་ཆེ་བ་
བློའི་གཞལ་བར་དཀའ་བས་གྲུབ་ཐོབ་ཀྱི་ཚང་ཆེན་པོ་བརྡོལ། རྟོགས་པའི་བསྟན་པ་སྒྲུབ་
བཅས་འཛིན་པ་ལ་མཁས་པ་རྣམས་ཀྱིས་ཡང་ནས་ཡང་དུ་བསྔགས་པ་མཛད་པ་ལྟར་སྒྲུབ་
བརྒྱུད་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་བའི་ཕྲིན་ལས་ལ་དབང་འབྱོར་པའི་སྐྱེས་བུ་
རྡོ་རྗེ་སློབ་དཔོན་རྣམས་དང་སྣེ་མོ་ལས་འཛིན་རྣམས་ཀྱི་གསོལ་བ་སྟེ། མཚོན་དོན་ནི།



ཞྭ་འདབ་གཡས་གཡོན་མུ་འཁྱུད་དུ་འཁོར་བ་ནི། བདེ་སྟོང་ཟུང་འཇུག་གི་ལམ་མཚོན་
པའོ༑ དཀྱིལ་དུ་པད་འདབ་འཇའ་རིས་ཅན་གྱིས་མཚན་པ་ནི། བསྡུ་བ་རྣམ་པ་བཞིས་
འདུལ་བྱ་རྣམས་སྐྱོང་བའི་བརྡའོ། དབུས་གཞོང་པ་ལྟར་གྱེན་དུ་བསྟན་པ་ནི། ཟབ་པ་
དང་རྒྱ་ཆེ་བའི་ཆོས་སྒོ་སྣ་ཚོགས་ལ་ཐོས་བསམ་བསྒོམ་པས་མི་ངོམས་པའོ། དེ་ལྟར་ཞྭ་
འདི་ལ་ལོངས་སུ་སྤྱོད་པ་རྣམས་ཀྱིས་ཚེ་རབས་ཀྱི་ཕྲེང་བ་ཐམས་ཅད་དུ་སྒྲུབ་བརྒྱུད་ཀྱི་
བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་ནུས་པར་གྱུར་ཅིག །ཕྱག་རྒྱ་ཆེན་པོ་
མཆོག་གི་གནས་ལུགས་ཡང་དག་པ་རྒྱུད་ལ་སྐྱེ་བར་ཤོག་ཅིག །ས་ལམ་གྱི་ཡན་ཏན་
ལ་བར་དུ་གཅོད་པའི་རེ་དོགས་གཉིས་འཛིན་གྱི་འཆིང་བ་ཐམས་ཅད་རྒྱུན་ཆད་པར་གྱུར་
ཅིག ༑འབྲས་བུ་ཟུང་འཇུག་གི་ཡེ་ཤེས་མངོན་དུ་འགྱུར་ཏེ་ཁམས་གསུམ་སེམས་ཅན་
ཐམས་ཅད་ཀྱི་སྐྱབས་དང་སྐྱོབ་པ་བླ་ན་མེད་པར་གྱུར་ཅིག་སྙམ་དུ་དྲན་དགོས་པའོ།། །
༈ སྒམ་ཞྭའམ་ཞྭ་ཁྲར་གྲགས་པ་ནི་དཔལ་མར་མི་དྭགས་གསུམ་གྱི་བཀའ་སྲོལ་འཛིན་
པ་སྒྲུབ་བརྒྱུད་ཀྱི་རྡོ་རྗེ་སློབ་དཔོན་མདོ་སྔགས་ཟུང་འཇུག་གི་ལམ་ལ་གནས་ཤིང་།
བསྟན་པ་དང་འགྲོ་བའི་དོན་ལ་གཅིག་ཏུ་བརྩོན་པ། འཇིག་རྟེན་འཁོར་བའི་བྱ་བཞག་དང་
གྲགས་པ་ལ་ལྟོས་པ་མེད་པ། རང་དོན་ཡལ་བར་དོར་ཞིང་གཞན་དོན་ལ་སྐྱོ་ངལ་མེད་
པ༑ ཐོས་བསམ་སྒོམ་པའི་ཡོན་ཏན་རྒྱ་མཚོ་ལྟ་བུ་ལ་དབང་འབྱོར་བའི་སྐྱེས་བུ་ཆེན་པོ་
རྣམས་ཀྱིས་གསོལ་བའི་དབུ་ཞྭ་སྟེ། མཚོན་དོན་ནི། དབུས་སུ་འཇའ་ཚོན་གྱིས་སྤྲས་
པའི་གུར་ཁྱིམ་ནི་ཐབས་སྣ་ཚོགས་པས་འགྲོ་བ་རྣམས་འདུལ་བར་མཚོན་པའོ། གཡས་
་
་



གཡོན་ཞྭ་འདབ་གཉིས་ཀྱིས་མཚན་པ་ནི་བསོད་ནམས་དང་ཡེ་ཤེས་ཀྱི་ཚོགས་ལ་རྟག་ཏུ་
འཇུག་པའི་བརྡའོ། དཀྱིལ་གཞོང་པ་ལྟར་ཡངས་པ་ནི་ངལ་བ་ཁྱད་དུ་བསད་དཀའ་བ་
དྭང་དུ་བླངས། ལུས་སྲོག་འབེན་དུ་བཙུགས། ཤ་ཁྲག་ཟན་དུ་བོར་ནས་ཐེག་པ་ཆེན་པོའི་
ཆོས་ངོམས་པ་མེད་པར་འཚོལ་བའི་དོན་ནོ། སྐེད་པ་ཟླུམ་པོར་འཁོར་བ་ནི་འཁོར་འདས་
ལམ་གསུམ་གྱིས་བསྡུས་པའི་ཆོས་ཐམས་ཅད་བདེ་སྟོང་ཕྱག་རྒྱ་ཆེན་པོའི་རང་བཞིན་དུ་
རྟོགས་པའི་དོན་ནོ། ཡར་ཕུག་རྩེ་མོ་གྱེན་དུ་ཕྱོགས་པ་ནི། སྨྲ་བསམ་བརྗོད་དུ་མེད་པའི་
ཤེས་རབ་རྣམ་ཐར་སྒོ་གསུམ་གྱི་གནས་ལུགས་འགྱུར་བ་མེད་པའི་དོན་མཚོན་པ་ཡིན་ནོ།
དེ་ལྟར་ཞྭ་འདི་ལ་ལོངས་སུ་སྤྱོད་པའི་སྐལ་པ་ཅན་རྣམས་ཀྱིས་བདག་སྐྱེ་བ་ཀུན་ཏུ་ཐེག་པ་
ཆེན་པོ་རིགས་ལ་གནས་ཤིང་སེམས་ཅན་ཀུན་གྱི་དཔུང་གཉེན་དུ་གྱུར་ཅིག །སོ་སོ་ཐར་
པའི་སྡོམ་པ་ལ་གནས་ནས་གཞན་གནོད་གཞི་བཅས་སྤོང་ནུས་པར་གྱུར་ཅིག །བྱང་ཆུབ་
སེམས་དཔའི་བསླབ་པ་ལ་བརྟེན་ནས་གཞན་ཕན་གཞི་བཅས་བསྒྲུབ་ནུས་པར་ཤོག་ཅིག །
གསང་བ་སྔགས་ཀྱི་དམ་ཚིག་ལ་བརྟེན་ཏེ་ཆོས་ཐམས་ཅད་མཉམ་པ་ཉིད་དུ་མཐོང་བར་
གྱུར་ཅིག་སྙམ་དུ་ངེས་པར་དྲན་དགོས་པ་ཡིན་ནོ།། ༈ བརྐྱང་ཞུ་དམར་པོ་ནི་བསྟན་པ་
ཕྱི་དར་གྱི་དུས་སུ་དཔལ་ཀྱི་རྡོ་རྗེ་རྣལ་འབྱོར་སྒྲུབ་ཆེན་བི་རཱུ་པ་དང་མཚོ་སྐྱེས་ཞབས་
སོགས་ལམ་སྲོལ་དགུའི་གདམས་བཅུད་འཛིན་པ། འབྲོག་མི་ལོ་ཙཱ་བ་ཤཱཀྱ་ཡེ་ཤེས་
མས་རིམ་པར་བརྒྱུད་པ་གསུང་ངག་རིན་པོ་ཆེ་ལམ་འབྲས་བུ་དང་བཅས་པ་ཉམས་སུ་
ཐཞེས་པ། འཇམ་དབྱངས་ས་སྐྱ་པཎ་ཆེན་དང་འབྲོ་མགོན་ཆོས་རྒྱལ་འཕགས་པ་
，
，
|
,
•



40
སོགས་བསྟན་འཛིན་གྱི་སྐྱེས་བུ་ཆེནཔོ་རྣམས་ཀྱི་དབུ་ཞྭ་སྟེ། མཐོང་ཐོས་དྲན་རེག་གི་སྐྱེ་
འགྲོ་རྣམས་འཁོར་བའི་རྒྱ་མཚོ་ཡ་ང་བ་མ་རིག་པའི་ཆུ་སྔོན་པོ་ལས་སྒྲོལ་ཤིང་ཐར་པའི་
སྐམ་སར་འཇོག་པར་བྱེད་པས་ན་ཞྭ་འདི་ལོངས་སུ་སྤྱོད་པ་རྣམས་ཀྱིས་སྤྱིར་འཁོར་བ་ལ་
མི་ཞེན་པ་དང་། བྱེ་བྲག་ཚེ་འདི་ལ་མི་ཞེན་པ་དང་། ཁྱད་པར་བདག་དོན་ལ་མི་ཞེན་ཅིང་
འཛིན་མེད་ཀྱི་ལྟ་བ་གསལ་སྟོང་ཟུང་འཇུག་གི་གནས་ལུགས་ཡང་དག་པར་རྒྱུད་ལ་སྐྱེས་
ཏེ་འགྲོ་བའི་དེད་དཔོན་ཆེན་པོར་གྱུར་ཅིག་སྙམ་དུ་དྲན་དགོས་པའོ། མཚོན་དོན་ནི།
གཡོས་གཡོན་ཅོད་པཎ་གཉིས་སུ་འཕྱང་པ་ནི། མདོ་སྔགས་ཟུང་འཇུག་གི་ལམ་མཚོན་
པའོ༑ ཞྭ་ཡི་རྩེ་མོ་རྒྱན་དུ་གྱེས་ཞིང་རྩ་བ་ཅུང་ཟད་བསྐུམ་པ་ནི། ཐེག་པ་འོག་མ་འོག་མ་
ལ་བརྟེན་ནས་ཟབ་ཅིང་རྒྱ་ཆེ་བའི་དོན་ཐེག་པ་གོང་མ་རྣམས་འགལ་མེད་གྲོགས་སུ་
འཆར་བའི་དོན་ནོ། རྩེ་མོ་ཟླུམ་པོར་འཁྱིལ་བ་ནི་འཁོར་བ་དང་མྱ་ངན་ལས་འདས་པ་
གཉིས་སུ་མ་མཆིས་ཤིང་ཐ་མི་དད་པའི་གནས་ལུགས་ཡེ་ནས་འགྱུར་བ་མེད་པ་མཚོན་
པའི་དོན་ནོ།། ༈ ས་ཞུ་དམར་པོ་ནི་སྒྲུབ་ཆེན་བི་རཱུ་པའི་ཐུགས་བཅུད་དཔལ་ས་སྐྱ་པ་
ཡབ་སྲས་ལས་བྱོན་པ། གསུང་ངག་རིན་པོ་ཆེ་ལམ་འབྲས་བུ་དང་བཅས་པ་ཐུགས་
ཉམས་སུ་བཞེས་ཞིང་། མདོ་སྔགས་ཟུང་འཇུག་གི་བསྟན་པའི་བདག་པོར་གྱུར་པ་
སྙིགས་དུས་འགྲོ་བ་རྣམས་ཀྱི་སྤྱི་དཔལ་ཆེན་པོ་དཔལ་ལྡན་འཁོན་གྱི་གདུང་རབས་ཕྲེང་
བ་རིམ་པར་བྱོན་པ་རྣམས་ཀྱི་དབུ་ཞྭ་སྟེ། སྤྱིར་དཔལ་ལྡན་ས་སྐྱ་པ་རྣམས་ལ་ས་ཞུ་
རིགས་མི་འདྲ་བ་གསུམ་ཡོད་པར་བཤད་དོ། མཚོན་དོན་ནི། ཞྭ་ཡི་རྩེ་མོ་ཟླུམ་པོར་
t -
་
་



འཁྱིལ་བ་གཞི་འབྲས་དབྱེར་མེད་ཀྱི་གནས་ལུགས་ཡེ་ནས་འགྱུར་བ་མེད་པའི་དོན་མཚོན་
པའོ༑ དཀྱིལ་རྣམས་ཡས་མས་རིམ་གྱིས་གྱེས་པ་ནི། ཐེག་པ་དང་གཞུང་ལུགས་གོང་
འོག་ཐམས་ཅད་གདམས་པར་ཤར་ཞིང་། གྲུབ་མཐའ་ཐམས་ཅད་འགལ་མེད་དུ་རྟོགས་
པའི་བརྡའོ། ཟ་འོག་གི་ཅོད་པཎ་ཟུང་གྱེན་དུ་འབྲེལ་བས་སྨྲས་པ་ནི། ཚོགས་གཉིས་ཟུང་
འཇུག་གི་ལམ་ལས་འབྲས་བུ་སྐུ་གཉིས་ཟུང་འཇུག་གི་གོ་འཕང་ཐོབ་དུ་ཡོད་པར་མཚོན་
པའོ། དེ་ལྟར་མཐོང་གྲོལ་གྱི་དབུ་ཞྭ་འདི་ཉིད་མཇལ་བ་རྣམ་ཀྱིས་ཚེ་རབས་ཐམས་ཅད་དུ་
མི་ཁོམས་པའི་གནས་སུ་མི་སྐྱེ་བར་གྱུར་ཅིག །དལ་འབྱོར་གྱི་མི་ལུས་བཟང་པོ་འཐོབ་
པར་གྱུར་ཅིག །རྒྱལ་རིགས་ཤིང་ས་ལ་ཆེན་པོ་ལྟ་བུ་སོགས་རིགས་དང་རུས་ཕུན་སུམ་
ཚོགས་པར་གྱུར་ཅིག །གཟུགས་བཟང་བར་གྱུར་ཅིག །དབྱངས་སྙན་པར་གྱུར་ཅིག །
ཆོས་ལ་སྤྱོད་པའི་སྐལ་བ་དང་ལྡན་པར་གྱུར་ཅིག །ཐེག་པ་ཆེ་ཆུང་གི་ཆོས་སྤྱི་དང་ཁྱད་
བར་གསང་སྔགས་རྡོ་རྗེ་ཐེག་པའི་ལམ་ལ་བརྟེན་ནས་ཟུང་འཇུག་གི་གོ་འཕང་མངོན་དུ་
བྱེད་ནུས་པར་གྱུར་ཅིག་སྙམ་དུ་མོས་ཤིང་དད་པ་དང་བཀུར་སྟི་ཡང་དག་པར་ཕུལ་ལོ།།
༈ མཐུ་ཞྭ་ནི་གསང་སྔགས་རྡོ་རྗེ་ཐེག་པའི་རྣལ་འབྱོར་པ་བསྐྱེད་རྫོགས་ཀྱི་ལམ་ལ་
གནས་ཤིང་སྡོམ་པ་དང་དམ་ཚིག་སྲོག་ལས་གཅེས་པར་བཟུང་བ། སྙིགས་དུས་ཀྱི་ཡོ་
ལང་སྣ་ཚོགས་པའི་སྟོབས་ཀྱིས་བསྐྱེད་པའི་ཉེར་འཚེ་རྣམས་སྔགས་ཀྱི་ཆོ་ག་ཟབ་མོ་དང་
བླ་མའི་མན་ངག་ལ་བརྟེན་ནས་ནད་གདོན་གནོད་པ་ཞི་བར་བྱེད་པ་དང་། ཚེ་བསོད་
དཔལ་འབྱོར་རྒྱས་ཤིང་། རྒྱལ་བློན་བཙུན་མོ་ཡུལ་འཁོར་དབང་དུ་སྡུད་པ་དང་། ཁྱད་
ཙམ་



པར་སངས་རྒྱས་ཀྱི་བསྟན་པ་དང་སེམས་ཅན་གྱི་བདེ་སྐྱིད་ལ་གནོད་པའི་གཟུགས་ཅན་
གཟུགས་མེད་ཀྱི་དགྲ་གདོན་བགེགས་ཚོགས་རྣམས་ཚར་གཅོད་པའི་ཕྱིར། མནན་སྲེག་
འཕང་པའི་ལས་སྦྱོར་སོགས་རིམ་གཉིས་ལམ་ལ་བརྟེན་པའི་དྲག་ཤུལ་གྱི་སྤྱོད་པ་ལ་
གདེངས་ཐོབ་པའི་བླ་མ་ཁ་ཅིག་གིས་གསོལ་བའི་དབུ་ཞྭ་སྟེ། མཚོན་དོན་ནི། ཞྭ་ཡི་རྩེ་
མོ་དང་དཀྱིལ་དང་ཞབས་རྣམས་ནི་བསླབ་པ་གསུམ་མཚོན་པའོ། ཞྭ་འདབ་རྭ་བ་ཟླུམ་
པོར་འཁོར་བ་ནི་ཞི་བའི་ལས་ལ་རང་བྱན་ཆུད་པའོ། རྣ་སྟག་གཡས་གཡོན་འབུར་དུ་
དོད་པ་ནི་དབང་གི་ལས་ལ་ཐོགས་མེད་དུ་འཇུག་པ་མཚོན་ནོ། འདབ་དཀྱིལ་གྲུ་བཞིར་
སྣང་བ་ནི། རྒྱས་པའི་ལས་ལ་མ་རྨོངས་པའི་བརྡའོ། མདུན་རྒྱབ་ཀྱི་འདབ་མ་ཟུར་དུ་
ལངས་པ་ནི་མངོན་སྤྱོད་ཀྱི་ལས་ལ་བརྟེན་ནས་གདུལ་བྱ་བདེ་བ་ལ་བཀོད་པའི་དོན་ནོ།
ཁ་དོག་མཐིང་གར་སྣང་བ་ནི་ཆོས་ཀྱི་དབྱིངས་འགྱུར་བ་མེད་པ་ལས་ཆོ་འཕྲུལ་སྣ་ཚོགས་
ཅིར་ཡང་འཆར་བའི་དོན་མཚོན་པའོ། དེ་ལྟར་ཞྭ་འདི་ལ་ལོངས་སུ་སྤྱོད་པ་རྣམས་ཀྱིས་
བདག་གསང་སྔགས་རྡོ་རྗེ་ཐེག་པའི་ལམ་ལ་བརྟེན་ནས་སྙིང་རྗེས་གཞན་རྒྱུད་གྲོལ་བར་
གྱུར་ཅིག །རྟོགས་པས་བདག་རྒྱུད་གྲོལ་བར་གྱུར་ཅིག །ཏ་ན་སྒྲོལ་བ་གནས་སུ་དག་
པར་གྱུར་ཅིག །ག་ན་སྦྱོར་བ་བྱིན་གྱིས་རློབ་ནུས་པར་གྱུར་ཅིག །རྩ་བ་གསུམ་གྱི་བསྙེན་
སྒྲུབ་མཐར་ཕྱིན་པར་གྱུརཅིག །བསྟན་པ་དང་འགྲོ་བའི་དོན་དུ་ལས་རབ་འབྱམས་ལ་
དབང་འབྱོར་བར་གྱུར་ཅིག་སྙམ་དུ་བསམ་པར་བྱའོ།། ༈ གཅོད་ཞྭ་ནི་ཐུན་མོང་ཐེག་
པའི་གདམས་ངག་གིས་རྒྱུད་ལས་སུ་རུང་བར་བྱེད་དེ་ཐུན་མིན་གསང་སྔགས་བླ་ན་མེད་



པའི་མྱུར་ལམ་གྱི་མན་ངག་སྤྱི་དང་། ཁྱད་པར་དམ་པ་སངས་རྒྱས་དང་མ་གཅིག་ལབ་
ཀྱི་སྒྲོལ་མ་ལས་བརྒྱུད་པའི་དམ་ཆོས་སྡུག་བསྔལ་ཞི་བྱེད་དང་བདག་འཛིན་བཙན་ཐབས་
སུ་གཅོད་པའི་ལམ་གྱི་སྙིང་པོ། ཕུང་པོ་ཟན་དུ་བསྐྱར་བ་ནང་གི་གཅོད། །གཉན་ས་རི་
ཁྲོད་འགྲིམས་པ་ཕྱི་ཡི་གཅོད། །ཉག་གཅིག་རྩད་ནས་གཅོད་པ་དོན་གྱི་གཅོད་ཅེས་བྱ་བ་
ལྟར༑ འདིར་སྣང་སྲིད་པའི་ཕུན་ཚོགས་ལ་ལྟོས་པ་མེད་པར། བདེ་སྟོང་ཕྱག་རྒྱ་ཆེན་
པོའི་ཡེ་ཤེས་ལམ་དུ་བྱེད་པ། ཟག་བཅས་ཉེར་ལེན་གྱི་ཕུང་པོ། ལས་ཉོན་ཀུན་རྟོག་གི་
བག་ཆགས། འདོད་ཡོན་བསླུ་འབྲིད་ཀྱི་རྣམ་གཡེང་། སྐྱེ་འཆི་རང་དབང་མེད་པ་ལུས་
ཁམས་སྐྱེ་གནས་ཀྱི་ཟག་པ་སྟེ་བདུད་བཞིའི་འཆིང་བ་ལས་གྲོལ་བའི་ཕྱིར་གཅོད་ཡུལ་
རྣལ་འབྱོར་པ་རྣམས་ཀྱིས་གསོལ་བའི་དབུ་ཞྭ་སྟེ། མཚོན་དོན་ནི། རྩེ་མོ་དང་དཀྱིལ་དང་
ཞབས་རྣམས་ནི་ལྷག་པའི་བསླབ་པ་གསུམ་མཚོན་པའོ། ཞྭ་འདབ་གྱེན་དུ་སློག་པ་འཁོར་
བར་ཞེན་ཆགས་མེད་པའི་བརྡའོ། ཐོད་དུ་མི་མགོས་བརྒྱན་པ་ནི་བདག་འཛིན་གྱི་ཤུན་པ་
དང་བྲལ་བའི་གནས་ལུགས་ཀྱི་རང་ཞལ་མཐོང་བའི་དོན་ནོ། དབུ་སྐྲ་ཐོད་བསྒྲིགས་
སིལ་མས་བརྒྱན་པ་ནི་རྣལ་འབྱོར་མའི་ཚོགས་དང་འདུ་འབྲལ་མེད་པར་བཞུགས་ཤིང་སྡེ་
བརྒྱད་མ་རུངས་བའི་ཚོགས་ཀྱིས་བརྫི་བར་མི་ནུས་པའི་བརྡའོ། དེ་ལྟར་ཞྭ་འདི་ལ་
ལོངས་སུ་སྤྱོད་པ་རྣམས་ཀྱིས་ལྟ་བ་མཐའ་ཀུན་དང་བྲལ་བ་རྣམ་ཐར་སྒོ་གསུམ་གྱི་གནས་
ལུགས་རྟོགས་པར་ཤོག་ཅིག །སྒོམ་པ་ཐབས་བདེ་བ་ཆེན་པོའི་ཡེ་ཤེས་ལམ་དུ་བྱེད་ནུས་
པར་ཤོག་ཅིག །སྤྱོད་པ་གཟུགས་ཅན་གཟུགས་མེད་ཀྱི་རླུང་སེམས་ལ་དབང་ཐོབ་ཅིང་
༤，
་
ན
t
**



འབྲེལ་ཐོགས་སྐྱེ་འགྲོ་ཐམས་ཅད་ཐར་ལམ་ལ་འགོད་ནུས་པར་གྱུར་ཅིག །ཁམས་
གསུམ་འཁོར་བའི་རྒྱ་མཚོ་དོང་ནས་སྤྲུགས་ནུས་པར་ཤོག་ཅིག་སྙམ་དུ་ཡང་དག་པར་
དྲན་པར་བྱ་བ་ཡིན་ནོ།། ༈ ཨོ་རྒྱན་པད་ཞྭ་ནི། དུས་གསུམ་སངས་རྒྱས་ཐམས་ཅད་
ཀྱི་སྤྱི་གཟུགས་རྒྱལ་བ་འོད་མཚན་སྟོང་འབར་གྱི་རྣམ་རོལ་ཨོ་རྒྱན་གྱི་སློབ་དཔོན་ཆེན་པོ་
པདྨ་འབྱུང་གནས་ཀྱི་དབུ་ཞྭ་སྟེ། དེ་ཡང་སློབ་དཔོན་སངས་རྒྱས་གཉིས་པ་དེ་ཉིད་ལྷོ་
ནུབ་འོ་མ་ཅན་གྱི་མཚོ་གླིང་དུ་ཕ་ཡི་རྒྱུ་དང་མ་ཡི་རྐྱེན་ལ་མ་ལྟོས་པར་པདྨ་གེ་སར་གྱི་
སྡོང་པོར་རིག་པ་ཐོལ་སྐྱེས་སུ་འཁྲུངས་ཤིང་སྣང་སྲིད་གཞིར་བཞེངས་སུ་རྟོགས་དུས།
མཚོ་གླིང་མཁའ་འགྲོ་མ་རྣམས་ཀྱིས་རིགས་བདག་གི་ཚུལ་དུ་གསོལ་བ་ལ་པདྨ་ཁོ་
འབུས་ཞེས་བྱ་བ་སྟོད་ལྡིར་ལ་སྨད་ཅུང་ཟད་ཞུམ་པ་དང་། དུར་ཁྲོད་ཆེན་པོ་བརྒྱད་དུ་
བརྟུལ་ཞུགས་ཀྱི་སྤྱོད་པ་མཛད་ཅིང་། ལེགས་ཉེས་ཀྱི་མཐའ་སྟོངས་པའི་དུས་སུ་མཁའི་
འགྲོ་མ་རྣམས་ཀྱི་ཚོགས་དཔོན་དུ་མངའ་གསོལ་གཟེངས་བསྟོད་ཀྱི་ཚུལ་དུ་ཕུལ་བ་པད་
ཞུ་སྣང་སྲིད་ཟིལ་གནོན་ནམ་ཤ་བའི་མཉེན་ཞུར་གྲགས་པ་ཞྭ་འདབ་ཀྱི་ཟུར་ཅུང་ཟད་རྣོ་བ་
དང་༑ ཟ་ཧོར་རྒྱལ་པོ་གཙུག་ལག་འཛིན་གྱིས་གསོན་སྲེག་མཛད་པ་ན། རྡོ་རྗེའི་སྐུ་ལ་
འབྱུང་བ་མེ་ཡི་གནོད་པས་མ་ཚུགས་པར་ཟ་ཧོར་རྒྱལ་ཁམས་ཐམས་ཅད་དད་པའི་ས་ལ་
བཀོད་པའི་ཚེ། རྒྱལ་པོ་གཙུག་ལག་འཛིན་གྱིས་ཕུལ་བ་ལ་པད་ཞྭ་རིན་ཆེན་སྤྱི་བླུགས་
སམ་པདྨ་མཐོང་གྲོལ་ལམ་འདབ་ལྡན་རིགས་ལྔར་གྲགས་པ་རྣམས་དང་། ཡང་ན་ཕྱི་
སྣང་སྲིད་ཟིལ་གྱིས་གནོན་པའི་པད་ཞུ། ནང་བྱིན་རླབས་ཡེ་ཤེས་འབེབས་པའི་འདབ་



ཟླ་
，
ལྡན་རིགས་ལྔ། གསང་བ་རྒྱུན་འཁྱེར་རིགས་བདག་མཚོན་བྱེད་གཅུག་ཞྭ་དང་གསུམ་དུ་
འབྱུང་བ་ལས། མཚོན་དོན་ཕལ་ཆེར་དགོངས་པ་གཅིག་པར་གནས་པས་ན་འདིར་པདྨ་
མཐོང་གྲོལ་གྱི་ཚུལ་ནི། བསྐྱེད་རྫོགས་ཟུང་འཇུག་མཚོན་པའི་བརྡར་ཕྱི་ནང་རིམ་པ་
གཉིས༑ སྐུ་གསུམ་འདུ་འབྲལ་མེད་པའི་བརྡར་ཡར་རྩེ་གསུམ། སྐུ་ལྔ་ཡེ་ཤེས་ལྔ་ལྷུན་
གྱིས་གྲུབ་པའི་བརྡར་ཁ་དོག་ལྔ། ཐབས་དང་ཤེས་རབ་ཟུང་དུ་འཇུག་པའི་བརྡར་ཉི་མ་
དང་ཟླ་བ། དམ་ཚིག་ལ་མུ་མཐའ་མེད་པའི་བརྡར་མུ་ཁྱུད་མཐིང་ག །ཏིང་ངེ་འཛིན་
གཡོ་འགུལ་མེད་པའི་བརྡར་རྡོ་རྗེའི་ཏོག །ལྟ་བའི་ཡང་རྩེ་རྟོགས་ཤིང་སྒྲུབ་པ་མཐའ་རུ་
ཕྱིན་པའི་བརྡར་རྒོད་ཀྱི་རྩེ་སྒྲོས་བརྒྱན་པ་རྣམས་སོ། གཞན་ཡང་ནམ་མཁའ་ཁྱུང་ལྡིང་
ཞེས་པ་འདབ་གསུམ་པ་ནག་པོ། པཎ་ཞྭ་ཡེ་ཤེས་རང་གསལ་ཞེས་པ་འདབ་བཞི་རྣ་བ་
སྔོན་པོ། སྤྱོད་ཞྭ་པདྨ་མཐོང་གྲོལ་ཞེས་པ་རྡོར་ཐག་གོང་ཞུ་དམར་སེར་ཅན། མཆོག་ཞུ་
རྡོ་རྗེ་རྩེ་མོ་ཞེས་པ་སྨིན་གླིང་གོང་ཞུ་དམར་སྨུག་རྡོ་རྗེའི་ཏོག་ཅན་དང་། ཡང་པཎ་གྲུབ་ཀྱི་
ཞྭ་ལྟར་ལ་རྩེ་འགུག་པ་ཞྭ་འདབ་པད་ཞྭ་དང་འདྲ་བར་མཐའ་ལྕགས་འཁྱོགས་འགྲོས་སུ་
བཀོད་པ་དང་ཅོད་པཎ་ལྷབ་ལྷུབ་འཁྱོགས་རིས་ཅན་རྣམས་ཏེ་འདི་དག་ལ་རིག་འཛིན་སྤྱི་
ཞྭའམ་བཅུག་ཞྭ་ཞེས་བྱ་སྟེ། དེ་ལ་གཏེར་སྟོན་རྣམས་ཀྱིས་དབུ་ཞྭ་ནི་ཉི་ཟླ་རྩེ་སྒྲོ་མེད་པ་རྡོ་
རྗེའི་ཏོག་ཅན་ཤས་ཆེ་བ་དང་། བཅུག་ཞྭ་བྱིངས་ལ་ནི་ཏོག་མེད་པ་ཡིན་ནོ། ཁྱད་པར་པད་
མ་ཁ་འབུས་ཀྱི་ལུགས་ནི་ཞྭ་འདབ་བརྩེགས་པ་མང་དུ་དོད་པའོ། བཅུག་ཞྭ་ཁ་ཅིག་གི་
རྒྱབ་ནི་རྣ་སྟག་གཡས་གཡོན་ནས་རིམ་གྱིས་གྱེན་དུ་འཁོར་བ་རི་བོ་ལྟར་རོ། ཁ་ཅིག་ནི་རྣ་
st，
་་



46
，
，
སྟག་གཉིས་ནས་རྒྱབ་དཀྱིལ་དུ་རིགས་ལྔ་ལྟར་མཐའ་ལྕགས་འཁྱོགས་འགྲོས་སུ་མཐོ་
དམན་བཀོད་ལེགས་པར་བརྒྱན་པ་རྣམས་སོ། གཞན་ཡང་པདྨ་སམ་ཞུ་དང་། པཎ་ཞུ་རྣ་
ཐུང་༑ གཏེར་ཞྭ་ཊཀྐིའི་སྤྲིན་ཕུང་སོགས་དང་། ཀཿཐོག་པའི་ཕྱོགས་སུ་སྟོང་ཉིད་སྒོམ་
ཞྭར་གྲགས་པ་བྱུང་སྟེ་དབྱིབས་འདབ་ལྡན་དང་འདྲ་བ་ལ་ཁ་ཅིག་སྟོང་ཉིད་ལྡེམ་ཞུ་དང་
གསལ་སྟོང་སྒོམ་ཞྭ་ཡིན་ཡང་ཟེར། ཨོ་རྒྱན་སྨིན་གྲོལ་གླིང་དུ་གཏེར་ཆེན་འགྱུར་མེད་རྡོ་
རྗེའི་དབུ་ཞྭ་བཟང་གོས་སྔོ་ནག་གསེར་གྱི་མེ་ཏོག་ཅན་གཡས་གཡོན་ཁྱུང་རུ་གཉིས་ལ་
གོས་དམར་སེར་གྱི་འཇའ་བསྒྲིགས་པ། ཐོད་ཁ་པད་འདབ་གཅིག་པའི་དཀྱིལ་གསེར་གྱི་
རྡོ་རྗེ་རྒྱ་གྲམ། རྩེ་མོ་གསེར་གྱི་རྡོ་རྗེ་རྩེ་ལྔ་པའི་ཏོག་ལ་དར་སྣ་ལྔ་ཡི་ཅོད་པཎ་འཕྱང་པ་
ཞིག་དང་། ཡང་པདྨ་སམ་ཞུ་རྣ་བ་རིང་ཐུང་གང་རུང་ལ་མཐའ་ལྕགས་འཇའ་
བསྒྲིགས་ཅན། རྩེ་ཟླུམ་ལ་ཉམས་དོད་པ། འདབ་གྱེན་དུ་ལོག་རྒྱུ་མེད་པ། ཐོད་པ་ནས་
གཡས་གཡོན་པདྨ་ལྟ་བུའི་ངོ་སྒོ་བཏོད་པ་བཅས་ལ་ཕྱག་ལེན་འདེབས་པར་གྲགས་སོ།
དེ་ལྟར་ཞྭ་འདི་དག་མཇལ་བ་རྣམས་ཀྱིས་བདག་ཚེ་རབས་ཀུན་ཏུ་ཨོ་རྒྱན་ཆེན་པོའི་རྗེས་
སུ་འཇུག་པར་གྱུར་ཅིག །བསྐྱེད་པ་མ་ཧཱ་ཡོ་ག །ལུང་ཨ་ནུ་ཡོ་ག །མན་ངག་ཨ་ཏི་ཡོ་
ག་རྣམས་ཀྱི་ཉམས་ལེན་མཐར་ཕྱིན་པར་གྱུར་ཅིག །རིག་འཛིན་རྣམ་པ་བཞིའི་ས་ལ་
བགྲོད་ནུས་པར་གྱུར་ཅིག །རྔ་ཡབ་པདྨ་འོད་ཀྱི་ཞིང་ཁམས་སུ་རིག་འཛིན་ཕོ་མོ་རྣམས་
ཀྱི་གྲལ་དུ་ཚུད་དེ་ཁམས་གསུམ་འཁོར་བ་དོང་ནས་སྤྲུགས་ནུས་པར་གྱུར་ཅིག་སྙམ་དུ་
སྨོན་དགོས་པའོ། གཞན་ཡང་བླ་མ་དགོངས་འདུས་ལས་ཞྭ་ཆོས་རིན་ཆེན་སྤུངས་པ་



-
-
--
-
དང་༑ རཏྣ་གླིང་པའི་རྟ་མགྲིན་གསང་འདུས་ཀྱི་ཞྭ་ཆོས་རིན་ཆེན་འབར་བ་སོགས་ལ་
འཇུག་པར་བྱའོ།། ༈ ཐང་ནག་གམ་ཟོར་ཞྭ་ནི། སྔ་འགྱུར་རིག་པ་འཛིན་པ་རྣམས་
ཀྱིས་ཡེ་ཤེས་ལྷའི་བསྙེན་སྒྲུབ་མཐར་ཕྱིན་ནས་བསྲུང་ཟློག་བསད་པའི་རྟགས་མ་ནོར་བ་
སྒྲུབ་རྗེས། ཉམས་པ་བདུན་དང་བསྒྲལ་བའི་ཞིང་བཅུ་ཚང་བའི་གདུལ་བྱ་ཞི་བས་མི་ཐུལ་
བ་རྣམས། དྲག་པོ་མངོན་སྤྱོད་ཀྱི་ལས་ལ་བརྟེན་ནས་ལས་ངན་གྱི་རྒྱུན་གཅོད་པ་དང་ངན་
འགྲོའི་གཡང་ས་ལས་སྐྱོབ་པའི་ཕྱིར། གནན་བསྲེག་འཕང་གསུམ་གྱི་ཕྲིན་ལས་ལ་
འཇུག་པའི་ཚེ་གསོལ་བ་སྟེ། སྲིད་པ་སྤྱི་བླུག་གི་ཞྭ་ཞེས་སློབ་དཔོན་ཆེན་པོའི་དངོས་སློབ་
ལྷ་ལུང་དཔལ་གྱི་རྡོ་རྗེ་སོགས་སྔ་འགྱུར་རིག་འཛིན་བརྒྱུད་པ་རྣམས་ཀྱི་ཕྱག་བཞེས་སུ་
སྣང་བའོ། མཚོན་དོན་ནི། ལྟ་བ་ལ་ཕྱོགས་རིས་དང་སྤྱོད་པ་ལ་བླང་དོར་གྱི་དབྱེ་ཆོས་
མེད་པ་གཏི་མུག་གནས་སུ་དག་པ་ཆོས་དབྱིངས་ཡེ་ཤེས་མཚོན་པའི་བརྡར་ཁ་དོག་ནག་
པོ༑ ཆོས་ཐམས་ཅད་མཉམ་པ་ཉིད་དུ་མ་རྟོགས་པ་ལ་དམིགས་མེད་ཀྱི་སྙིང་རྗེ་ཆེན་པོ་སྐྱེ་
བ་འདོད་ཆགས་རྣམ་པར་དག་པ་སོ་སོར་རྟོག་པའི་ཡེ་ཤེས་ཀུན་ཏུ་འཁྱིལ་བའི་བརྡར་
བུམ་པ་ཟླུམ་པོའི་དབྱིབས་སུ་ཡོད་པ། སོ་སོ་རང་རིག་པའི་ཡེ་ཤེས་ཀྱིས་ལོག་རྟོག་
འཇོམས་པ་ཞེ་སྡང་གནས་སུ་དག་པ་མཉམ་ཉིད་ཡེ་ཤེས་མཚོན་པའི་བརྡར་ཁ་ཁྱེར་
ཡངས་ཤིང་མཐའ་ལྕགས་ཟླུམ་པོས་བསྐོར་བ། མཉམ་ཉིད་རྟོགས་པའི་ལྟ་བ་གཤོང་དུ་
མི་འབེབས་པ་ང་རྒྱལ་གནས་སུ་དག་པ་མེ་ལོང་ཡེ་ཤེས་མཚོན་པའི་བརྡར་རྨ་བྱའི་སྒྲོ་
ཆུན་གྱིས་སྤྲས་པ། གཉིས་འཛིན་གྱི་ཞེན་རྟོག་མཉམ་ཉིད་ཀྱི་ཀློང་དུ་མི་གཤོང་པ་ཕྲག་



དོག་རྣམ་པར་དག་པ་བྱ་གྲུབ་ཡེ་ཤེས་མཚོན་པའི་བརྡར་མི་མགོ་རྡོ་རྗེའི་ཏོག་གིས་མཚན་
པ་རྣམས་སོ། སྟེང་དུ་ཉི་ཟླ་གཉིས་ཀྱིས་མཚན་པ་ནི་ཐབས་དང་ཤེས་རབ་ཟུང་དུ་འཇུག་
པའི་བརྡའོ། གཡས་གཡོན་མེ་རི་གྱེན་དུ་འཁྱིལ་བ་ནི་ལོག་རྟོག་དུག་ལྔ་འཇོམས་པའི་
བརྡའོ༑ དེ་ལྟར་ཞྭ་འདི་ལ་ལོངས་སུ་སྤྱོད་པ་རྣམས་ཀྱིས་ཚེ་རབས་ཀུན་ཏུ་སངས་རྒྱས་
ཀྱི་བསྟན་པ་སྲུང་ནུས་པར་གྱུར་ཅིག །རྟོགས་པས་བདག་རྒྱུད་གྲོལ་ནས་སྙིང་རྗེ་ཆེན་
པོས་གཞན་རྒྱུད་བསྒྲལ་ནུས་པར་གྱུར་ཅིག །སྦྱོར་སྒྲོལ་གྱི་ལམ་ཕྱིན་ཅི་མ་ལོག་པ་རྒྱུད་
ལ་སྐྱེས་ནས་ཁམས་གསུམ་འཁོར་བའི་རྒྱ་མཚོ་དོང་ནས་སྤྲག་ནུས་པར་གྱུར་ཅིག་སྙམ་
དུ་དྲན་དགོས་པའོ།། ༈ མཁའ་འགྲོ་འབུམ་ཞྭའམ་མཐོང་བ་དོན་ལྡན་ནི། སྔོན་རྒྱ་
གར་དུ་སྤྱན་རས་གཟིགས་ཀྱི་རྣམ་འཕྲུལ་དྲང་སྲོང་དཀོན་པ་སྐྱེས་སུ་གྲགས་པ་ཏིང་ངེ་
འཛིན་གྱི་ཡོན་ཏན་དུ་མ་བརྙེས་པ་ཞིག་ལ་ཡེ་ཤེས་ཀྱི་མཁའ་འགྲོ་མ་རྣམས་ཀྱིས་དབང་
རྟགས་སུ་ཊཀྐི་བྱེ་བའི་དབུ་སྐྲ་ལས་རང་བྱུང་དུ་གྲུབ་པའི་ཅོད་པཎ་ཞིག་ཕུལ། དེ་ནས་
བརྩམས་ཏེ་བྱང་སེམས་བློ་གྲོས་རིན་ཆེན། གྲུབ་ཆེན་ས་ར་ཧ་པ། ཀརྨ་པ་དུས་གསུམ་
མཁྱེན་པ་སོགས་སྐུ་ཕྲེང་རིམ་བྱོན་རྣམས་ཀྱི་དབུ་ལ་འབྲལ་མེད་དུ་བཞུགས་ཀྱང་སྐལ་
ལྡན་གྱི་འགྲོ་བ་ཁ་ཅིག་ལས་གཞན་དག་གི་ཡུལ་དུ་མ་གྱུར་པ་ལ། ཇི་ཞིག་ན་རྒྱ་ནག་ཏཱ་
མིང་གཡུང་གི་རྒྱལ་པོས་ཀརྨ་པ་དེ་བཞིན་གཤེགས་པ་སྤྱན་དྲངས་ཏེ་བསྙེན་བཀུར་ཕུལ།
དེའི་ཚེ་རྒྱལ་པོས་མཇལ་བ་བཞིན་དཔེར་བྱས་ནས་ཟ་འོག་དང་རིན་པོ་ཆེ་སྣ་ཚོགས་ལས་
གསར་དུ་བསྐྲུན་ཏེ་ཕུལ་བ་མཐོང་གྲོལ་ཞྭ་ནག་འཛམ་གླིང་གཡས་བཞག་ཏུ་གྲགས།



-
-
-
-
-
-
E
སྔར་མཁའ་འགྲོ་མ་རྣམས་ཀྱིས་ཕུལ་བའི་ཡེ་ཤེས་ཀྱི་ཅོད་པཎ་དང་དབྱེར་མེད་དུ་བྱིན་
གྱིས་བརླབས་ཏེ་གདུལ་བྱ་ཀུན་གྱི་སྤྱོད་ཡུལ་དུ་གྱུར་པ་སྟེ། གཞན་ཡང་གདན་ས་ཆེན་པོ་
སེ་ར་བའི་བྱམས་ཆེན་ཆོས་རྗེ་དང་འཇམ་དབྱངས་ཆོས་རྗེ་རྣམ་གཉིས་ཀྱི་ཞྭ་ནག །དྭགས་
པོའི་སློབ་མ་ཁམས་པ་མི་གསུམ་གྱི་གསལ་སྟོང་སྒོམ་ཞྭ། རྟོགས་ལྡན་གྲགས་པ་སེངྒེའི་
སྐུ་འཕྲེང་རིམ་བརྒྱུད་ལ་རྒྱལ་དབང་ཀརྨ་པ་ཉིད་ཀྱིས་དབང་རྟགས་སུ་གནང་བ་ཞྭ་དམར།
སི་ཏུའི་སྐུ་ཕྲེང་རིམ་བྱོན་ལ་ཞྭ་ཁྲ། དྭགས་པོ་རབ་འབྱམས་པ་ལ་ཞྭ་ལྗང་། ཆགས་མེད་
རིན་པོ་ཆེ་དང་གནས་སྣང་དཔའ་བོ་རིན་པོ་ཆེ་རྣམས་ལ་ཡང་ཞྭ་ཁྲ་དང་ཚུལ་གཅིག་པ་
མཐོང་གྲོལ་འཛམ་གླིང་རྒྱན་དུ་གྱུར་པ་དག་ཡོད་པ་ཡིན་ནོ། དབུ་ཞྭ་མཐོང་བ་དོན་ལྡན་གྱི་
མཚོན་དོན་ནི། ཞྭ་ཡི་ཁ་དོག་ནག་པོར་སྣང་བ་ནི་ཆོས་ཀྱི་དབྱིངས་རང་གདངས་འགག་པ་
མེད་པའི་དོན་ནོ། མདུན་དུ་ཞྭ་འདབ་རིམ་པ་གསུམ་དུ་སྣང་བ་ནི་སྐུ་གསུམ་འདུ་འབྲལ་
མེད་པའི་དོན་ནོ། ཁོར་ཡུག་ཟླུམ་པོར་འཁྱིལ་བ་ནི་གདུལ་བྱ་འདུལ་བའི་དུས་ལས་མི་
ཡོལ་བའོ། ཞྭ་དཀྱིལ་ཅུང་ཟད་མཐོ་བ་ནི་ཕྱག་རྒྱ་ཆེན་པོའི་དངོས་གྲུབ་བརྙེས་པའི་བརྡའོ།
རྡོ་རྗེ་རྒྱ་གྲམ་གྱིས་མཚན་པ་ནི་ཕྲིན་ལས་འགག་པ་མེད་པས་སེམས་ཅན་རྣམས་ཐབས་སྣ་
ཚོགས་ཀྱིས་འདུལ་བར་མཚོན་པ་དང་། ཉི་མ་དང་ཟླ་བས་བརྒྱན་པ་ནི་ཐབས་དང་ཤེས་
རབ་ཟུང་དུ་འཇུག་པའི་དོན་ནོ། ཞྭ་འདབ་གཉིས་སུ་མེ་རིས་སྤྲས་པ་ནི་དུག་ལྔ་ཡེ་ཤེས་
ལྔའི་རང་བཞིན་དུ་ཤར་བའོ། གཙུག་ཏུ་ཏོག་གིས་མཚན་པ་ནི། འཁོར་བའི་སྐྱོན་གྱིས་
མ་གོས་ཤིང་བསམ་བཞིན་སྲིད་པ་ལེན་པ་དང་གདུལ་བྱ་རྣམས་ཀྱི་རེ་བ་ཡིད་བཞིན་སྐོང་
，



བར་མཚོན་པ་སྟེ། དེ་ལྟར་མཐོང་གྲོལ་དབུ་ཞྭ་རིན་པོ་ཆེ་རྒྱལ་མཚན་གྱི་རྩེ་མོར་ཡིད་
བཞིན་གྱི་ནོར་བུ་ལྟར་བཀོད་པ་གང་གིས་མཇལ་བ་རྣམས་ལ་གནས་སྐབས་ཐར་པའི་ས་
བོན་གྲུབ་ཅིང་མཐར་གྱིས་བྱང་ཆུབ་དམ་པ་ཐོབ་པར་གྱུར་པ་ནི་གདོན་མི་ཟ་བས་ན།
བདག་ལ་དབང་གི་བྱིན་རླབས་འཇུག་པར་གྱུར་ཅིག །རྟོགས་པ་ཇི་ལྟ་བ་བཞིན་རྒྱུད་ལ་
སྐྱེ་བར་གྱུར་ཅིག །སྟོབས་བཅུ་མི་འཇིགས་ལུང་བསྟན་ཐོབ་པར་གྱུར་ཅིག །ལྟར་སྣང་
འགྲིབ་ཅིང་རྟེན་འབྲེལ་འཆར་བར་གྱུར་ཅིག་སྙམ་དུ་སྨོན་དགོས་པ་ཡིན་ནོ།། ༈ རྨོག་
ཆེན་རྒྱལ་བའི་ཐོད་དཀར་རམ་རྨོག་མོ་གནམ་ལྕགས་འབུམ་ཐུབ་ཏུ་གྲགས་པ་ནི།
སྙིགས་དུས་ནག་ཕྱོགས་འདུལ་བའི་གཤེད་དུ་བྱོན་པ་རིགས་གསུམ་གཅིག་བསྡུས་པདྨ་
ཐོད་ཕྲེང་རྩལ་གྱི་སྒྱུ་འཕྲུལ་གྱི་རོལ་པ། གེ་སར་དགྲ་ལྷའི་རྒྱལ་པོ་ནོར་བུ་དགྲ་འདུལ་
རྩལ་འཁོར་གླིང་གི་དཔའ་བརྟུལ་ཕུ་ནུ་རྣམས་ཀྱི་དབུ་ཞྭ་སྟེ། མཚོན་དོན་ནི། ཞྭ་དབུས་
བུམ་པ་ལྟར་ཟླུམ་པོར་འཁྱིལ་བ་ནི་རང་བཞིན་རྣམ་པར་དག་པའི་དཀྱིལ་འཁོར་མཚོན་
པའོ༑ ཁ་དོག་སྣ་ཚོགས་པ་ནི་གང་འདུལ་ཕྲིན་ལས་ཀྱི་བཀོད་པ་ཟད་མི་ཤེས་པ་མངའ་
བའོ༑ མཐའ་ལྕགས་དར་ཚོན་གྱི་སྦུད་སྒྲིལ་བཅིངས་པ་ནི་ཡེ་ཤེས་ལྔའི་རོལ་པ་མ་
འགགས་པར་འཆར་བའི་དོན་ནོ། ཅོད་པཎ་གཉིས་གྲི་གུག་ལྟར་བརྒྱན པ་ནི་དོན་གཉིས་
ཕུན་སུམ་ཚོགས་པའི་བརྡའོ། དཀྱིལ་དུ་ནོར་བུ་རིན་ཆེན་གྱིས་མཛེས་པར་སྤུད་པ་ནི།
དགོས་འདོད་ཐམས་ཅད་འབད་མེད་ལྷུན་གྲུབ་ཏུ་འབྱུང་བའི་དོན་ནོ། སྤྱི་བོར་རིན་པོ་ཆེའི་
ཕྲ་ཁུང་གསུམ་དུ་སྣང་བ་ནི་རང་སྣང་གི་སྐུ་གསུམ་འདུ་འབྲལ་མེད་པར་མཚོན་པའོ།



--
-
--
དབུས་སུ་མི་ནུབ་པའི་རྒྱལ་མཚན་བཏགས་པ་ནི་ཕྱོགས་ཀུན་ལས་རྣམ་པར་རྒྱལ་བའི་དོན་
ནོ༑ རུ་མཚོན་གྱིས་བརྒྱན་པ་ནི་བདུད་བཞིའི་གཡུལ་ལས་རྒྱལ་བར་མཚོན་པའོ། དེ་
ལྟར་དཔའ་བརྟུལ་དགྲ་ལྷ་རྣམས་ཀྱི་དབུ་ཞྭ་དང་རྒྱན་གོས་རྣམས་མཇལ་བ་ན་ལོག་རྟོག་
སྤངས་ཏེ། བདག་ཀྱང་སྐྱེ་བ་ཀུན་ཏུ་ཐེག་པ་ཆེན་པོའི་ལམ་ལ་བརྟེན་ནས་སྐྱེ་བོ་མི་བསྲུན་
པ་རྣམས་འདུལ་བ་ལ་མཐུ་ཐོབ་པར་གྱུར་ཅིག །བདག་གི་སྒོ་གསུམ་ལ་དགྲ་ལྷ་ཝེར་
མའི་ཚོགས་ཀྱི་བྱིན་རླབས་འཇུག་པར་གྱུར་ཅིག །སངས་རྒྱས་བསྟན་པའི་རྒྱལ་མཚན་
གུང་དུ་བསྒྲེང་ནུས་པར་གྱུར་ཅིག །ནག་ཕྱོགས་བདུད་རིགས་འབྱུང་པོ་ཐམས་ཅད་ཆམ་
ལ་འབེབ་ནུས་པར་གྱུར་ཅིག །ཟངས་མདོག་དཔལ་གྱི་རི་བོ་པདྨ་འོད་ཀྱི་ཞིང་ཁམས་སུ་
རིག་འཛིན་ཕོ་མོ་རྣམས་དང་ལྷན་ཅིག་ཚོགས་ཀྱི་འཁོར་ལོ་ལ་ལོངས་སུ་སྤྱོད་པར་གྱུར་
ཅིག །འཁོར་བ་མ་སྟོངས་ཀྱི་བར་དུ་ཐབས་མཁས་ཀྱི་སྤྱོད་པ་སྣ་ཚོགས་པས་སེམས་ཅན་
རྣམས་ཀྱི་མགོན་དང་སྐྱབས་དང་དཔུང་གཉེན་དུ་འགྱུར་བར་ཤོག་ཅིག་སྙམ་དུ་རྟེན་འབྱུང་
གི་སྨོན་ལམ་བཟང་པོས་རྒྱས་གདབ་པར་བྱའོ།། ༈ པཎ་ཞྭ་དམར་པོ་ནི་སྙིགས་དུས་
གྱི་འགྲོ་བ་འདུལ་དཀའ་བ་རྣམས་ཀྱི་དོན་དུ་བསམ་བཞིན་སྲིད་པ་ཉེ་བར་གཟུང་བ། རྒྱ་
གོར་འཕགས་པའི་ཡུལ་དུ་ཡོངས་སུ་གྲགས་པའི་གཙུག་ལག་ཁང་ཆེན་པོ་དཔལ་ན་ལེནྡྲ་
དང་༑ བི་ཀྲ་མ་ཤི་ལའི་པཎྜི་ཏ་ཆེན་པོ་རྣམས་ལས་གཙོ་བོ་རྒྱ་ཆེན་སྤྱོད་པའི་རིང་ལུགས་
འཛིན་པ་མཁན་པོ་ཞི་བ་འཚོ་དང་ཀ་མ་ལ་ཤཱི་ལ། ཇོ་བོ་རྗེ་དཔལ་ལྡན་མར་མེ་མཛད་
སོགས་ཆོས་ཉིད་བདེན་པ་མངོན་སུམ་དུ་མཐོང་ཞིང་། ཡི་དམ་ལྷའི་ཞལ་གཟིགས་ཐོབ་



པ༑ རིགས་པའི་དངོས་པོ་ལྔ་ལ་མཁས་ཤིང་། བླ་མ་བརྒྱུད་པའི་མན་ངག་ཟམ་མ་ཆད་
པའི་བྱིན་རླབས་དང་ལྡན་པ། གཟུངས་སྤོབས་ཏིང་ངེ་འཛིན་དང་མངོན་པར་ཤེས་པའི་
ཡོན་ཏན་རྒྱ་མཚོ་ལྟ་བུ་མངའ་བའི་སྐྱེས་བུ་དམ་པ་རྣམས་ཀྱི་དབུ་ཞྭ་པཎ་ཞྭར་གྲགས་པ་སྟེ།
བོད་དུ་ཡང་ལོ་ཙཱ་བ་རིན་ཆེན་བཟང་པོ་དང་། རྔོག་ལོ་ཙཱ་བ་བློ་ལྡན་ཤེས་རབ་དང་།
གསང་ཕུ་ནེའུ་ཐོག་གི་ཆོས་གྲྭར་བཞུགས་པའི་དགེ་བའི་བཤེས་གཉེན་ཆེན་པོ་རྣམས་
ལས་བརྒྱུད་དེ་ཀུན་མཁྱེན་ཀློང་ཆེན་པ་སོགས་མཁས་གྲུབ་ཀྱི་སྐྱེས་བུ་རྣམས་ཀྱང་དབུ་ཞྭ་
འདི་ལ་གཙིགས་སུ་མཛད་དོ། མཚོན་དོན་ནི་ཞྭ་ཡི་རྩེ་མོ་བྱིན་གྱིས་ཟླུམ་པོར་སྣང་བ་ནི།
ཞི་བའི་ལམ་ལ་བརྟེན་ནས་ཞི་བ་ཆེན་པོའི་གོ་འཕང་བརྙེས་པའི་དོན་ནོ། དབུས་བུམ་པ་
ལྟར་དཀྱིལ་ཆེ་བ་ནི་གཟུངས་སྤོབས་ཀྱི་ཡོན་ཏན་ཚད་མེད་པ་ལ་མངའ་བརྙེས་པའི་བརྡའོ།
ཅོད་པཎ་རིམ་པ་གཉིས་ཀྱིས་བརྒྱན་པ་ནི། བསོད་ནམས་དང་ཡེ་ཤེས་ཀྱི་ཚོགས་ལ་རྒྱུན་
མི་འཆད་པར་གཞོལ་བའི་དོན་ནོ། ངོགས་སུ་གསེར་རིས་གཉིས་གཉིས་བཤིབས་པ་
གསུམ་གྱིས་མཚན་པ་ནི། ཐེག་པ་གསུམ་གྱི་ཆོས་མཐའ་དག་རང་གིས་ཇི་ལྟ་བ་བཞིན་
རྟོགས་ནས་གདུལ་བྱ་གཞན་ལ་མ་ནོར་བར་འདོམས་པའི་དོན་ནོ། ཁ་དོག་དམར་སྨུག་ཏུ་
སྣང་བ་ནི་ཐབས་སྙིང་རྗེ་ཆེན་པོས་འགྲོ་བ་རྣམས་དབང་དུ་བྱེད་པའི་བརྡའོ། དེ་ལྟར་ཞུ་
འདི་མཇལ་བ་རྣམས་ཀྱིས་བདག་སྐྱེ་བ་ཀུན་ཏུ་ཐེག་པ་ཆེན་པོའི་ལམ་ལ་ཞུགས་ཏེ་ལྟ་བ་
རྣམ་པར་དག་པ་སྟོང་ཉིད་བཅོ་བརྒྱད་ཀྱི་དོན་རྒྱུད་ལ་སྐྱེ་བར་གྱུར་ཅིག །བསྒོམ་པ་དྲི་མ་
མེད་པ་བྱང་ཆུབ་ཀྱི་ཆོས་སུམ་ཅུ་རྩ་བདུན་ལ་འཇུག་པར་གྱུར་ཅིག །སྤྱོད་པ་ཕུན་སུམ་
，



ཚོགས་པ་ཕ་རོལ་ཏུ་ཕྱིན་པ་དྲུག་ལ་སློབ་པར་ཤོག་ཅིག །འབྲས་བུ་བླ་ན་མེད་པ་རྣམ་
མཁྱེན་གྱི་གོ་འཕང་རིན་པོ་ཆེ་འཐོབ་པར་ཤོག་ཅིག་སྙམ་དུ་བསམ་པར་བྱའོ།།
༈ མཁན་ཞྭ་དམར་པོ་ནི་མཉམ་མེད་བུ་རམ་ཤིང་པའི་ལུང་རྟོགས་ཀྱི་བསྟན་པ་རིན་པོ་
ཆེ་འཛིན་སྐྱོང་སྤེལ་བའི་ཕྲིན་ལས་ལ་མངའ་བརྙེས་ཤིང་། ཁྱད་པར་ཕྱི་རོལ་མུ་སྟེགས་
པ་རྣམས་ཀྱི་རྒོལ་བ་མཐའ་དག་ཚར་གཅོད་པ་ལ་མཁྱེན་རབ་ཀྱི་ཡོན་ཏན་གཞན་གྱི་དྲིང་
ལ་མི་འཇོག་པ་དང་། འཆད་རྩོད་རྩོམ་གསུམ་གྱིས་རྒྱལ་བསྟན་ཉིན་མོར་བྱེད་པའི་མཐུ་
མངའ་བ། རྒྱ་གར་འཕགས་པའི་ཡུལ་དུ་ཡོངས་སུ་གྲགས་པའི་གཙུག་ལག་ཁང་ཆེན་
པོ་དཔལ་ནཱ་ལེནྡྲ་དང་བི་ཀྲ་མ་ཤི་ལའི་མཁས་གྲུབ་ཀྱི་སྐྱེས་བུ། འཛམ་གླིང་མཛེས་པར་
བྱེད་པའི་རྒྱན་དྲུག་མཆོག་གཉིས་སོགས་རྒྱལ་བའི་ལུང་གིས་འཛིན་པའི་མཁས་གྲུབ་
དམ་པ་རྣམས་ལས་རིམ་པར་བརྒྱུད་དེ་པཎྜི་ཏ་ཆེན་པོ་བི་མ་ལ་མི་ཏྲ་སོགས་གཙོ་བོ་ཟབ་མོ་
ལྟ་བའི་སྲོལ་འཛིན་གྱི་སྐྱེས་བུ་རྣམས་ཀྱི་དབུ་ཞྭ་སྟེ། བོད་དུ་ཡང་སློབ་དཔོན་བཻ་རོ་ཙ་ན་
སོགས་སྔ་འགྱུར་གྱི་ལོ་ཙཱ་བ་ཆེན་པོ་རྣམས་དང་། ཕྱིས་སུ་སྟོད་ན་རྡོར་སྨིན་དཔལ་
གསུམ་དང་། སྨད་ན་ཀཿདཔལ་རྫོགས་གསུམ་ཞེས་སྔ་འགྱུར་གྱི་ཆོས་སྡེ་ཆེན་པོ་རྣམས་
ཀྱི་མཁན་བརྒྱུད་རིམ་པར་བྱོན་པ་རྣམས་ཀྱང་དབུ་ཞྭ་འདི་ཁོ་ན་ལ་གཙིགས་སུ་མཛད་པའོ།
དེ་ལྟར་ནའང་ཨོ་རྒྱན་སྨིན་གྲོལ་གླིང་པའི་མཁན་སློབ་རྣམས་ནི་དབུ་ཞྭ་པཎ་ཞུའི་དབྱིབས་
ཅན་ལ་དཀྱུས་མ་དང་ཅུང་མི་འདྲ་བ་ཁ་དོག་དམར་པོར་སྣང་བ་ཕྱག་བཞེས་ཚད་མ་ཡིན་
ཞེས་སློབ་དཔོན་བཀྲིས་རྒྱ་མཚོ་གསུང་ངོ༌། མཚོན་དོན་ནི། ཞྭ་ཡི་རྩེ་མོ་ཅུང་ཟད་རྣོ་བ་ནི་



5
ཤེས་རབ་ཀྱི་སྟོབས་ཀྱིས་ལོག་རྟོག་འཇོམས་པའི་དོན་ནོ། ཞྭའི་ལྟོ་བ་བྱིན་གྱིས་སྦོམ་པ་ནི་
མཐའ་གཉིས་ལ་མི་གནས་པའི་དེ་ཁོ་ན་ཉིད་ཀྱི་གནས་ལུགས་ཟབ་མོ་མཚོན་ནོ། ཅོད་པཎ་
གཉིས་ནར་མར་འཕྱང་བ་ནི་མདོ་སྔགས་ཀྱི་ཆོས་ཚུལ་ཚང་ལ་མ་ནོར་བ་གདུལ་བྱ་གཞན་
ལ་འདོམས་ནུས་པར་མཚོན་པའོ། དབུས་སུ་རི་མོ་མེད་པ་ནི་སྦྱངས་པའི་ཡོན་ཏན་ལ་
གནས་པར་མཚོན་ནོ། རི་མོ་གཅིག་གིས་བརྒྱན་པ་ནི་འདུལ་བ་ལ་གཙོ་བོར་རྟོན་པ་དང་
གཞན་དོན་དུ་ཆོས་འཆད་པ་ལ་ངལ་བ་མི་མངའ་བའི་དོན་ནོ། རི་མོ་གཉིས་ཀྱིས་བརྒྱན་
པ་ནི། འདུལ་བ་དང་མདོ་སྡེ་ལ་གཙོ་བོར་རྟོན་པ་དང་གཞན་དོན་དུ་འཆད་པ་དང་རྩོད་པ་
ལ་ངལ་བ་མི་མངའ་བའི་དོན་ནོ། རི་མོ་གསུམ་གྱིས་སྤྲས་པ་ནི་འདུལ་བ་འཛིན་པ་མདོ་
སྡེ་འཛིན་པ་མ་མོ་འཛིན་པ་སྟེ་སྡེ་སྣོད་མཐའ་དག་འཛིན་པ་དག་དང་། གཞན་དོན་དུ་
འཆད་རྩོད་རྩོམ་པ་གང་ལ་ཡང་ངལ་དུབ་མི་མངའ་བར་བསྟན་པ་འཛིན་པའི་སྐྱེས་བུ་ཆེན་
པོར་གྱུར་པའི་དོན་ནོ། ཁ་དོག་དམར་པོར་སྣང་བ་ནི་འགྲོ་བ་རྣམས་ཡལ་བར་མི་འདོར་
བར་བསྡུ་བ་རྣམ་པ་བཞིས་དབང་དུ་བྱེད་པར་མཚོན་པའོ། དེ་ལྟར་་འདི་ལ་ལོངས་སུ་
སྤྱོད་པ་རྣམས་ཀྱི་དུས་རྟག་ཏུ་འཇིག་རྟེན་ཆོས་བརྒྱད་དང་ལོག་པའི་འཚོ་བ་སྤངས།
དམའ་བའི་ས་གཟུང་ཞིང་གྱོང་ལྟོ་གོས་གཏམ་གསུམ་ལ་བཏང་། མཁས་རྟགས་ཞི་ཞིང་
འདུལ་བ། སྒོམ་རྟགས་ཉོན་མོངས་མེད་པ་ཞིག་ལ་བསླབ་དགོས། ཁྱད་པར་ཆགས་
སྡང་ཕྱོགས་རིས་དང་དགོན་སྡེ་ནང་འཁྲུགས་དང་མི་ནག་གི་རྩོད་རྙོག་དབུས་སུ་ཐེམ་མི་
རུང་ཞིང་། ཐམས་ཅད་སྙིང་པོ་མེད་པར་ཤེས་པས་རི་དྭགས་རྨས་མ་བཞིན་ཆོས་ཚུགས་



ཟུངས་ལ། འཁོར་བའི་བྱ་བཞག་ཐམས་ཅད་དུག་ལྟར་སྤངས་ཏེ་རང་རྒྱུད་བསླབ་པ་
གསུམ་གྱིས་བརྒྱན་པ་དང་། མཁན་སློབ་ཆོས་གསུམ་གྱི་རིང་ལུགས་བླ་ནས་བླ་རུ་སྤེལ་
བའི་ཁུར་ཐོགས། གདུལ་བྱ་རྣམས་ལ་སྨིན་གྲོལ་ཆོས་ཀྱིས་ཚིམ་པར་བྱ་བ་ལས་ལོ་རྒྱུས་
སྒྲུང་གཏམ་སྣ་ཚོགས་ལ་ཞེ་ཕུག་བཅོལ་ནས་ཕྱོགས་ལྷུང་གི་བློ་འབྲིད་དེ་རྒྱུད་ཆུད་ཟོས་སུ་
ནམ་ཡང་མི་བཏང་བར། རྣལ་འབྱོར་པ་རབ་འཆི་བ་ལ་མི་འཇིགས། འབྲིང་འཆི་ཁར་
བྲོད་པ་སྐྱེས། ཐ་མ་འཆི་ཡང་འགྱོད་པ་མེད་པའི་ལམ་ལ་བཀོད་ནུས་པ་དགོས་སོ།།
༈ རྩེ་ཞྭ་ནི་བོད་ཀྱི་རྒྱལ་རབས་ཞེ་གཅིག་པ་གླང་དར་མ་འུ་དུམ་བཙན་པོས་རྒྱལ་སྲིད་ལ་
དབང་བསྒྱུར་བའི་ཚེ། སྔོན་གྱི་ལོག་སྨོན་གྱི་འབྲས་བུ་དུས་སུ་སྨིན་པས་སངས་རྒྱས་ཀྱི་
བསྟན་པ་ལ་རྨ་འབྱིན་ཏེ་ཉམས་ཉེས་པར་བཏང་བ་ན། རྦ་རཏྣའི་མཁན་བུ་སྨ་གཡོ་གཙང་
གསུམ་གྱིས་འདུལ་བའི་གླེགས་བམ་ཁེལ་ཁལ་གཅིག་དང་བཅས་ཁམས་སུ་བྲོས།
ཡིམ་དུ་གྲང་ལྷགས་ཀྱི་འཇིགས་པ་སྐྱོབ་ཕྱིར་སྐེ་རགས་མགོ་ཚེམས་བྱས་ཏེ་གྱོན། དེ་
ནས་དན་ཏིག་ཤེལ་གྱི་ཡང་དགོན་དུ་བཞུགས་པ་ལ། ་ཕྱིས་བླ་ཆེན་དགོངས་པ་རབ་
གསལ་གྱིས་སྡོམ་པ་བླངས་ཏེ་འདུལ་བའི་ལག་ལེན་རྣམས་སོར་ཆུད་པ་ལས། སླར་
ཡང་ཀླུ་མེས་ཚུལ་ཁྲིམས་ཤེས་རབ་དང་ལོ་སྟོན་རྡོ་རྗེ་དབང་ཕྱུག་སོགས་དབུས་གཙང་གི་
མི་བཅུ་ཁམས་སུ་བྱོན། བླ་ཆེན་ལས་སྡོམ་རྒྱུན་དང་བཤད་རྒྱུན་ཕྱག་བཞེས་རྣམས་
གསན་ཏེ་དབུས་གཙང་དུ་ལོག་ནས་བསྟན་པ་ཕྱི་དར་གྱི་འགོ་འཚུགས། སྔར་སྐེ་རགས་
མགོ་ཚེམས་གྱི་དབུ་ཞྭ་དེ་རྟེན་འབྲེལ་ཁྱད་པར་ཅན་དུ་གཟིགས་ཏེ། སོག་ལེ་བཀུག་པ་ལྟ་



བུའི་ཁ་རྒྱན་དང་སྣལ་མ་ཕུན་ཚར་ཅན་གྱིས་སྤྲས་ཏེ་རྩེ་ཞྭ་ཞེས་ཆོས་སྡེ་དགེ་འདུན་ཐམས་
ཅད་ཀྱིས་བཞེས་པའི་སྲོལ་ད་ལྟའི་བར་བྱུང་བ་ཡིན་ནོ། ཁ་ཅིག་གིས་དབུས་གཙང་གི་
མི་བཅུ་ཁམས་སུ་བྱོན་ཏེ་སླར་ལོག་པའི་ཚེ། བླ་ཆེན་གྱིས་ཀླུ་མེས་ལ་ཞྭ་འདི་གྱོན་ལ་ང་
མ་བརྗེད་པར་གྱིས་ཨང་ཟེར་ནས་བོན་པོའི་འོབ་ཞུ་ཞིག་ཀྱང་གནང་བར་བཤད་དོ།
འཇམ་དབྱངས་མཁྱེན་བརྩེ་དབང་པོའི་གསུང་ཐོར་བུ་ལས། བླ་ཆེན་དགོངས་པ་རབ་
གསལ་གྱིས་ཀླུ་མེས་ཤེས་རབ་ཚུལ་ཁྲིམས་ལ་དབུ་ཞྭ་སེར་པོ་གནང་བར་བརྟེན། སྔོན་
གྱི་འདུལ་འཛིན་ཆེན་པོ་རྣམས་ཀྱིས་ཞྭ་སེར་མནབས་པས། རྗེ་རིན་པོ་ཆེས་ཀྱང་འདུལ་
བསྟན་ཉམས་པ་གསོ་བའི་རྟེན་འབྲེལ་དུ་ཞྭ་སེར་བཞེས་ཤིང་། འཁོར་རྣམས་ལའང་དེ་
ལྟར་གནང་བས་ཞྭ་སེར་འཆང་བའི་རིང་ལུགས་ཞེས་ཀྱང་གྲགས་སོ་ཞེས་འབྱུང་ངོ་།
རྩེ་ཞྭའི་མཚོན་དོན་ནི། ཐོད་དུ་ཞྭ་ཆིངས་ཟླུམ་པོས་བསྐོར་བ་ནི་ཚུལ་ཁྲིམས་ཀྱི་བསླབ་
པས་རང་རྒྱུད་སྡོམ་པར་མཚོན། ཅོད་པཎ་གཉིས་རྒྱབ་ཏུ་འཕྱང་པ་ནི་འདོད་པ་ཆུང་ཞིང་
ཆོག་ཤེས་པས་འདོད་ཡོན་ལ་ཉེས་དམིགས་སུ་བལྟ་བའི་དོན་ནོ། ཞྭ་ཡི་ཟེ་བ་བྱིན་གྱིས་
སྦོམ་ལ་རྩེ་མོ་སེ་ག་བློག་པ་ནི། ཐོས་བསམ་སྒོམ་པའི་ཡོན་ཏན་གོང་ནས་གོང་དུ་འཕེལ་
བའི་མཐར་འབྲས་བུ་ལྷག་མེད་ཀྱི་མྱང་འདས་སུ་གཞོལ་བས་སྡུག་བསྔལ་མཐར་བྱེད་
པར་མཚོན་པའོ། དེ་ལྟར་ཞྭ་འདི་ལ་ལོངས་སུ་སྤྱོད་པ་རྣམས་ཀྱིས་བདག་སྐྱེ་བ་ཀུན་ཏུ་
འགྱོད་པ་མེད་པའི་ཚུལ་ཁྲིམས་རྣམ་པར་དག་པར་གྱུར་ཅིག །སེམས་ཞི་བར་གནས་
པའི་ཏིང་ངེ་འཛིན་དང་ལྡན་པར་གྱུར་ཅིག །ཆོས་རབ་ཏུ་རྣམ་པར་འབྱེད་པའི་ཤེས་རབ་



51
དྲི་མ་མེད་པ་རྒྱུད་ལ་སྐྱེས་ཤིང་འཁོར་བ་མཐའ་ཅན་དུ་གྱུར་ཅིག་སྙམ་དུ་བསམས་ཤིང་
དྲན་དགོས་པའོ། བོད་འདིར་གྲུབ་མཐའ་ཕལ་ཆེར་ལ་ཁྱབ་པའི་རྩེ་ཞྭར་གྲགས་པ་འདི་ཁ་
ཅིག་རྩེད་ཐང་འཇམ་དབྱངས་ཆོས་རྗེ་ནས་དར་ཞེས་དང་། ལ་ལ་དགེ་བཤེས་གྲྭ་པ་ནས་
དར་བས་གྲྭ་ཞྭ་ཡིན་ཅེས་དང་། འགའ་ཞིག་གཙང་རབ་འབྱམས་པ་བློ་ལྡན་མཆོག་གྲུབ་
ཀྱིས་བཟོས་པས་གཙང་ཞྭར་གྲགས་ཞེས་དང་། གཞན་དག་ས་སྐྱ་ནས་དར་ཞིང་འབྲི་
གུང་པས་ཀྱང་ཅུང་མི་འདྲ་བར་བཅོས་ཞེས་སྨྲ་བ་མི་གཅིག་པའི་ཚུལ་སྔགས་འཆང་རྒྱན་
གྱི་མེ་ཏོག་ལས་གསལ་ལོ། གཞན་ཡང་རས་ཆུང་གི་རས་ཞྭ་རྭ་གཟུགས་མ་དང་།
གླིང་གི་དགའ་སྡེའི་ཟོར་ཞྭ། དྲག་སྔགས་བདག་པོ་རྣམས་ཀྱི་ཐུན་ཞྭ། བླ་ཆེན་དང་ཆོས་
སྐྱོང་ཡུལ་ལྷ་ཁ་ཅིག་ལ་སྣང་བ་བསེ་ཐེབས་སམ་ཐེབ་ཞུ་སྟེ་ཞྭ་ཐེབས་ལ་དར་ཤམ་འཕྱང་
བ་དང་། ཐང་ཞུ་ཞེས་པ་རྒྱ་བཟོའི་བསེ་ཐེབ་དང་། རྒྱུའི་ཁྱད་མ་གཏོགས་དབྱིབས་ཐང་
ཐེབ་དང་གཅིག་པའི་སྨུག་ཞུ་དང་ཚག་ཞུ། ཆོས་སྐྱོང་ལ་ལར་རུས་སྦལ་གྱི་ལྤགས་ཞྭ།
གླུ་བཙན་ཡུལ་ལྷ་གཞིས་བདག་གི་རྨོག་ཞྭ། འཛོམས་པ་སྤུན་གསུམ་གྱི་ཞྭའམ་སྒྲུང་ཞྭ།
ཆུ་སྲིན་གྱི་གདོང་ཞྭ། འཁྱུད་མོ་གསུམ་པའི་སྲོག་ཞྭ། རིན་པོ་ཆེའི་རྩེ་ཕྲན་ཅན་གྱི་སྲོག་ཞུ་
སོགས་དང་། སེར་སྦྲེང་གི་ཞྭ་སོགས་སྣ་ཚོགས་པ་རྣམས་ནི་འདིར་མ་སྨོས་པས་བལྟ་
བར་འདོད་པ་དག་གིས་ལྷ་བྲིས་པའི་ཐིག་གཞུང་རྣམས་ལས་ཤེས་པར་འགྱུར་རོ།།
༈ གསུམ་པ་ཕྱག་མཚན་གྱི་རིམ་པ་བཤད་པ་ལ། རྡོ་རྗེ་ནི་
དུས་གསུམ་སངས་རྒྱས་ཐམས་ཅད་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ཉིད་ལ་ཞེས་



བྱ་ཞིང་། ངོ་བོ་ཆོས་ཐམས་ཅད་ཀྱི་རང་བཞིན་སྟོང་པ་ཉིད་དང་ཡེ་ནས་རྣམ་འབྱེར་མ་
མཆིས་པའི་གནས་ལུགས་ཏེ། མཉམ་སྦྱོར་ལས། རྡོ་རྗེ་སྟོང་པ་ཉིད་དུ་བཤད། །
སེམས་དཔའ་ཡེ་ཤེས་ཆེན་པོ་སྟེ། །ཞེས་གསུངས་སོ། ངེས་ཚིག་རྡོ་རྗེ་ཕ་ལམ་ལྟར་མི་
ཆོད་པ་མི་བཤིག་པ་བརྟན་པ་སྲ་བ་བདེན་པ་ཐམས་ཅད་དུ་ཐོགས་པ་མེད་པ་དང་མ་ཕམ་
པའི་དོན་གྱིས་རྡོ་རྗེ་ཞེས་བྱའོ། དབྱེ་བ་ལ་དོན་གྱི་རྡོ་རྗེ་དབང་བཞིའི་ངོ་སྤྲོད་དང་འབྲེལ་
བའི་གནས་ལུགས་འཁོར་འདས་མཉམ་ཉིད་དུ་རྟོགས་པའོ། རྟགས་ཀྱི་རྡོ་རྗེ་ནི་གསང་
རྒྱུད་ལས། རྟགས་ཀྱི་རྡོ་རྗེ་གསུམ་ཡིན་ཏེ། །རྩེ་གསུམ་རྩེ་ལྔ་རྩེ་དགུ་པ། །རྩེ་གསུམ་སྐུ་
གསུང་ཐུགས་ཀྱི་བརྡ། །རྩེ་ལྔ་ཡེ་ཤེས་ལྔ་ཡི་བརྡ། །རྩེ་དགུ་ཁམས་གསུམ་ས་དགུའི་
བརྡ༑ ཞེས་གསུངས་པ་ལྟར་རོ། མཚན་མ་རྫས་ཀྱི་རྡོ་རྗེ་ལ། རྒྱུ་ནི་གསེར་དངུལ་ཟངས་
ལྕགས་དང་རྡོ་དང་ཤེལ་དང་ཙནྡན་སོགས་ཤིང་རིགས་དག་ཀྱང་སྟེ། གསེར་གྱི་རྡོ་རྗེས་
ནི་རིག་པ་འཛིན་པའི་གནས་ཐོབ་པ་དང་། དངུལ་དང་ཟངས་ཀྱིས་ཐུན་མོང་བའི་དངོས་
གྲུབ་ཐོབ་པ་དང་། ཤེལ་གྱིས་དབང་པོ་གསལ་ཞིང་མཛེས་པར་གྱུར་པ་དང་། ཙནྡན་
གྱིས་ཤ་ཟ་དང་གནོད་སྦྱིན་དབང དུའདུ་བ་དང་། མྱ་ངན་མེད་པའི་ཤིང་གིས་ནོར་དང་
ལོངས་སྤྱོད་འཕེལ་བར་གསུངས་སོ། འོན་ཀྱང་ཞི་བ་ལ་གསེར་དང་ཁྲོ་བོ་ལ་གནམ་
ལྕགས་ཀྱི་རྡོ་རྗེ་ཉིད་ནི་དམིགས་གསལ་ལོ། ཆ་ཚད་ནི། སྤྱིར་སོར་བརྒྱད་པ་ནས་ཉི་ཤུ་
རྩ་བརྒྱད་ཀྱི་བར་རམ། སོར་བཞི་པ་དང་བརྒྱད་པ་དང་བཅུ་པ་དང་བཅུ་དྲུག་པ་དང་ཉི་ཤུ་
པའི་ཚད་ཀྱང་བསྟན་ཏོ། འོན་ཀྱང་རྩེ་གསུམ་པ་ལ་སོར་བཞི་དང་བརྒྱད་དང་བཅུ་གཉིས།



རྩེ་ལྔ་པ་ལ་སོར་བརྒྱད་དང་བཅུ་གཉིས་བཅུ་དྲུག་བཅོ་བརྒྱད་ཉེར་གཉིས་རྣམས་དང་།
རྩེ་དགུ་པ་ལ་སོར་བརྒྱད་དང་བཅོ་བརྒྱད་ཉེར་བརྒྱད་རྣམས་སུ་གསུངས་ལ། དབྱིབས་ནི་
རྭ་གཡས་གཡོན་གཉིས་སྐེད་པའི་ཆ་དང་གསུམ་མོ། རྭ་རྣམས་ཀྱང་ལས་བཞིའི་
དབྱིབས་དང་ལྟོ་བའི་ཡས་མས་མུ་ཏིག་ཕྲེང་བ་དང་ཆུ་སྲིན་གྱི་ཁ་ར། པདྨའི་ཕྲེང་བ།
ཟླ་གདན་ལ་སོགས་པ་རྣམས་སོ། མཚོན་དོན་དག་པ་དང་སྦྱར་ན། རྩེ་གསུམ་པའི་ཚེ་
ཡར་གྱི་རྭ་གསུམ་སྐུ་གསུམ། མར་གྱི་རྭ་གསུམ་རྣམ་ཐར་སྒོ་གསུམ་མོ། རྩེ་ལྔ་པའི་ཚེ།
ཡར་གྱི་རྭ་རྣམས་རིགས་ལྔ་ཡབ་ལྔ། མར་གྱི་རྭ་རྣམས་རིགས་ལྔ་ཡུམ་ལྔའོ། རྩེ་དགུ་
པའི་ཚེ། ཡར་གྱི་ཕྱོགས་བཞིའི་རྭ་རྣམས་མི་བསྐྱོད་རིན་འབྱུང་སྣང་མཐའ་དོན་གྲུབ་བཞི་
དང་༑ མཚམ་གྱི་རྭ་བཞི་ནི་ཡུམ་བཞི། དབུས་ཀྱི་རྭ་ནི་ཀུན་ཏུ་བཟང་པོ་དང་རྩེ་མོ་རྣམ་
པར་སྣང་མཛད་དུ་གསུངས་ལ། འོག་གི་རྭ་དགུ་ནི་ཡེ་ཤེས་ལྔ་ཚད་མེད་བཞི། རྩེ་མོ་
ཆོས་ཀྱི་དབྱིངས་བདེ་བ་ཆེན་པོ་མཚོན་པ་དང་། ཆུ་སྲིན་གྱི་ཁ་ཕྱི་ནང་དུ་བལྟ་བ་ནི་ཟུང་
འཇུག་ལམ་དང་འགྲོ་བ་རྣམས་ཐུགས་རྗེས་མི་གཏོང་བའི་བརྡའོ། གདན་ཟླ་བ་ནི་འཁོར་
བའི་ཚ་གདུང་བསིལ་བར་བྱེད་པའོ། པདྨ་འདབ་བརྒྱད་སྟེང་མ་ནི་བྱང་སེམས་ཉེ་སྲས་
བརྒྱད་དང་། འོག་མ་ནི་མཆོད་པའི་ལྷ་མོ་བརྒྱད་དོ། ལྟེ་བ་ཟླུམ་པོར་འཁྱིལ་བ་ནི་འཁོར་
འདས་མཉམ་པ་ཉིད་ཆོས་ཀྱི་དབྱིངས་དང་། མུ་ཏིག་ཕྲེང་བ་ནི་འཁོར་འདས་རྒྱན་དང་
རོལ་མོར་ཤར་བ་བཅས་སོ། གཞན་ཡང་ཐེག་པ་རིམ་དགུ་མཚོན་པའི་རྡོ་རྗེ་རྩེ་དགུ །ཡེ་
ཤེས་ལྔ་མཚོན་པའི་རྩེ་ལྔ། འཇིགས་ཚོགས་ལ་ལྟ་བ་ཉི་ཤུ་གནས་སུ་དག་པས་སྣ་ཚོགས་



དl
རྡོ་རྗེ་རྭ་ཉི་ཤུ་པ། རྟེན་འབྲེལ་བཅུ་གཉིས་གནས་སུ་དག་པས་རྭ་བཅུ་གཉིས་པ། ཡང་ན་
ཆོས་ཐམས་ཅད་གདོད་ནས་རང་བྱུང་ཡེ་ཤེས་ཀྱི་ངོ་བོར་སངས་རྒྱས་པའི་བརྡར་རྩེ་
གཅིག་པ། དུག་གསུམ་སྐུ་གསུང་ཐུགས་ཀྱི་ངོ་བོར་དག་པས་རྩེ་གསུམ། དུག་ལྔ་དང་
ཕུང་ལྔ་རིགས་ལྔ་ཡེ་ཤེས་ལྔར་དག་པས་རྩེ་ལྔ། ཁམས་གསུམ་ས་དགུའི་ལོག་རྟོག་དང་
རུ་དྲ་འཇོམས་པའི་བརྡར་རྩེ་དགུ་པ་རྣམས་སོ།. ཞར་ལ་གཟུངས་ཐག་རྡོ་རྗེ་ནི། དེ་བཞིན་
གཤེགས་པའི་གསུང་ལྔ་མཚོན་བྱེད་དར་ཚོན་ཁ་དོག་ལྔ་བསྒྲིལ་གྱི་གཟུངས་ཐག་འདོམ་
གསུམ་ལས་མི་ཐུང་བ་ལ། ཐུགས་ལྔ་མཚོན་བྱེད་རྡོ་རྗེ་རྩེ་ལྔ་སོར་བཞི་པ་དག་དཀྱིལ་
འཁོར་དུ་བཀོད་པའོ། དེ་ཡང་གཟུངས་ཐག་དཀྱིལ་འཁོར་གྱི་བུམ་པ་ནས་སློབ་དཔོན་
མཐེབ་མཛུབ་ཀྱིས་ཐུགས་ཀར་འཛིན་པ་ནི་མདུན་གྱི་ལྷ་དང་གཞི་རྒྱུད་རང་བཞིན་གཅིག་ཏུ་
མཚོན༑ སྔགས་ཕྲེང་གཟུངས་ཐག་ལ་བརྒྱུད་དེ་འོད་ཟེར་འཕྲོ་བསྡུས་དོན་གཉིས་ལྷུན་
གྲུབ་ལ་དམིགས་པ་ལམ་རྒྱུད་དང་། ཛཔྲ་བསྡུ་བའི་ཚེ་མདུན་གྱི་ལྷ་ཚོགས་ཀྱི་སྐུ་གསུང་
ཐུགས་ཡོན་ཏན་ཕྲིན་ལས་མཐའ་དག་ཐོབ་པར་བསམ་པ་ནི་འབྲས་རྒྱུད་མཚོན་པ་ཡིན་ནོ།
དེ་ལྟར་མཚོན་བྱ་དོན་གྱི་རྡོ་རྗེ་བདེ་བར་གཤེགས་པའི་ཐུགས་གཉིས་སུ་མེད་པའི་བྱང་ཆུབ་
ཀྱི་སེམས་དྲན་པར་བྱ་བའི་ཕྱིར་མཚོན་བྱེད་རྟགས་ཀྱི་རྡོ་རྗེ་ཆ་ཚད་བྱིན་རླབས་ལྡན་པ་དག་
རིག་པ་འཛིན་པ་རྣམས་ཀྱིས་དམ་ཚིག་གི་རྫས་སུ་བཅང་བར་བྱ་བ་ཉིད་དོ།།
༈ དྲིལ་བུ་ནི། སྣང་སྲིད་ཀྱི་ཆོས་ཐམས་ཅད་སྐྱེ་འགག་འགྲོ་འོང་མེད་པའི་རང་བཞིན་
ཤེས་རབ་སྟོང་པ་ཉིད་ཀྱི་གནས་ལུགས་མཚོན་པ་སྟེ། ངོ་བོ་ནི་སྐྱེ་བ་མེད་པའོ། ངེས་



s
ཚིག་ཆོས་རྣམས་སྟོང་ཉིད་མ་བཅོས་པའི་ངོ་བོར་དྲིལ་ཞིང་གསུང་རབ་ཡན་ལག་བཅུ་
གཉིས་ཀྱི་སྒྲ་དབྱངས་དལ་བུར་སྒྲོག་པའོ། དབྱིབས་ནི་ཟླུམ་པོ་ཀུ་མུ་ཏ་ལྟ་བུའོ། རྒྱུ་ནི་
རིན་པོ་ཆེ་སྣ་ཚོགས་བསྲེས་པའི་ལི་དང་འཁར་བ་ར་གན་དང་འཇོན་དམར་རྣམས་སོ།
ཆ་ཚད་ནི་སོར་བདུན་པ་དང་བརྒྱད་པ་དང་བཅུ་གཉིས་བཅུ་དྲུག་བཅོ་བརྒྱད་རྣམས་སོ།
དབྱེ་ན་དཔལ་གྱི་གདོང་དང་། པདྨའི་གདོང་དང་། སྤྲེའུའི་གདོང་དང་། བ་གླང་གདོང་
རྣམས་སོ། དེ་ལ་དཔལ་གྱི་གདོང་གིས་རྒྱས་པའི་ལས་འགྲུབ། པདྨའི་གདོང་གིས་
དབང་གི་ལས་དང་། སྤྲེའུའི་གདོང་གི་དྲག་པོའི་ལས་དང་། བ་གླང་གདོང་གིས་ཞི་བའི་
ལས་རྣམས་འགྲུབ་པར་གསུངས་སོ། དེ་ལྟར་ཡང་རྟ་མཆོག་རོལ་པ་ལས། ཆོས་
རྣམས་སྐྱེ་བ་མེད་པའི་དོན། །སྨྲ་བརྗོད་དངོས་པོ་བྲག་ཆ་བཞིན། །སྟོང་པའི་དྲིལ་བུ་
གསུང་རང་བཞིན། །དེ་ལ་སྣ་ཚོགས་རྒྱ་ཆེར་སྤྲོས། །ཞེས་པ་ལྟར་མཚོན་དོན་དག་པ་
དང་སྦྱོར་ན། ནང་གི་ཆོས་འབྱུང་བསྣོལ་མ་ནི་ཤེས་རབ་རང་བྱུང་གི་ཡེ་ཤེས་མཚོན་པའོ།
ཡི་གེ་ཧཱུྃ་དང་མྱི་ནི་མི་བསྐྱོད་པའམ་སྣམ་སྣང་ཡབ་ཡུམ་མཚོན་པའོ། ཁོག་སྦུབ་སྟོང་པ་
ནི་སངས་རྒྱས་རྣམས་ཀྱི་སྐུ་རྡོ་རྗེའི་བཞུགས་གནས་སོ། སྟེང་དུ་པད་འདབ་བརྒྱད་ཀྱིས་
བསྐོར་བ་ནི་གསུང་རྡོ་རྗེའི་གནས་སམ། ཡང་ན་ཕྱོགས་བཞིར་སངས་རྒྱས་སྤྱན་མ་
དང་༑ མ་མ་ཀི །གོས་དཀར་མོ། དམ་ཚིག་སྒྲོལ་མ་རྣམས་དང་། མཚམས་བཞིར་
ནོར་རྒྱུན་མ། བསྐུལ་བྱེད་མ། ཁྲོ་གཉེར་ཅན་མ། རྡོ་རྗེ་ཕྲེང་བ་མ་རྣམས་སོ། བུམ་པ་
བུམ་གདན་དང་བཅས་པ་ནི་དེ་བཞིན་གཤེགས་པ་རྣམས་ཀྱི་ཐུགས་རྡོ་རྗེའི་བདག་ཉིད་དམ་



52
ཡོན་ཏན་དང་དངོས་གྲུབ་ཐམས་ཅད་འབྱུང་བའི་གཞིར་གྱུར་པའོ། པདྨའི་སྟེང་གི་ཨོཾ་ལ་
སོགས་པའི་ས་བོན་བཞི་ནི་མི་བསྐྱོད་རིན་འབྱུང་སྣང་མཐའ་དོན་གྲུབ་རྣམས་དང་། ལོ་ལ་
སོགས་པའི་ཡི་གེ་བཞི་ནི་སངས་རྒྱས་སྤྱན་མ་སོགས་ཡུམ་བཞི་མཚོན་པའོ། དེའི་སྟེང་
དུ་ཆོས་སྐུ་སྟོང་ཉིད་མཚོན་པའི་ཤེས་རབ་ཀྱི་ཕ་རོལ་ཏུ་ཕྱིན་མའི་ཞལ་ལམ་དཀྱིལ་འཁོར་
ཐམས་ཅད་ཀྱི་གཙོ་བོ་རྣམ་སྣང་གི་ཞལ་དང་། པདྨ་ནི་འཁོར་བའི་སྐྱོན་གྱིས་མ་གོས་པ་
དང་༑ ཟླ་བ་ནི་བྱང་ཆུབ་སེམས་ཀྱི་མྱུ་གུ་འཕེལ་བར་བྱེད་པ་དང༌། རྡོ་རྗེ་ནི་དེ་བཞིན་
གཤེགས་པའི་ཐུགས་རྣམ་པར་མི་རྟོག་པ་རྣམས་མཚོན་ནོ། པདྨའི་ཟེའུ་འབྲུ་ནི་འབྲས་
ཆོས་ཉེར་ལྔའི་ཡོན་ཏན་མཐའ་དག་དབྱིངས་སུ་འཁྱིལ་བ་དང་། རྡོ་རྗེ་རྭ་བ་ནི་དབྱིངས་ལ་
འཕོ་འགྱུར་མེད་པའི་བརྡའོ། དྭ་ཕྱེད་ནི་གཞི་ཡི་ཡོན་ཏན་གཞན་ལས་བཙལ་མ་དགོས་
པའི་བརྡའོ། དྭ་ཕྱེད་ཀྱི་དབུས་སུ་འཁོར་ལོ་རིན་ཆེན་པདྨ་དང་སྣ་ཚོགས་རྡོ་རྗེས་བརྒྱན་པ་
ནི་དེ་བཞིན་གཤེགས་པ་བཞི་ཡུམ་དང་བཅས་པ་འདུ་འབྲལ་མེད་པའི་བརྡའོ། རྡོ་རྗེའི་
ཕྲེང་བ་གྱེན་ལངས་ནི་སྒོ་སྐྱོང་དང་དབང་ཕྱུག་ཉེར་བརྒྱད་རྣམས་ཏེ་ཤེས་རབ་ལ་ཐབས་
ཀྱིས་བརྒྱན་པར་གསུངས་སོ། རྒྱས་པར་རྡོ་རྗེ་དྲིལ་བུ་ཐབས་ཀྱིས་མཆོད་པའི་རིམ་པ་
སློབ་དཔོན་འཕགས་པ་ལྷས་མཛད་པ་དང་། ཕུར་པ་གསང་རྒྱུད། རྟ་མཆོག་རོལ་པ་
སོགས་དང་། སྔགས་འཆང་རྒྱན་གྱི་མེ་ཏོག་རྣམས་ལ་འཇུག་གོ །དེ་ལྟར་མཚོན་བྱ་དོན་
གྱི་དྲིལ་བུ་ཡུལ་སྟོང་པ་ཉིད་དང་དེ་རྟོགས་པའི་ཤེས་རབ་དྲན་པར་བྱ་བའི་ཕྱིར། ཆ་ཚད་
དང་ལྡན་པ་མཚོན་བྱེད་རྟགས་ཀྱི་དྲིལ་བུས་སྟོང་ཉིད་ཆོས་ཀྱི་སྒྲ་དབྱངས་སྒྲོགས་པར་



མོས་པས་འཛིན་ཅིང་འཆང་བ་ནི་རྣལ་འབྱོར་དབང་པོ་རྣམས་ཀྱི་དམ་ཚིག་གོ །
༈ སྨན་ནི། གསང་རྒྱུད་ལས། བདུད་རྩི་འབྱུང་བའི་རྒྱུ་ནི་བྱང་ཆུབ་སེམས། །བདུད་
རྩིའི་ལས་ནི་རྣམ་རྟོག་བག་ཆགས་སྦྱངས། །བདུད་རྩིའི་དོན་ནི་སྐྱེ་ཤི་གཉིས་མེད་ངང་། །
ཞེས་གསུངས་པ་ལྟར་ངོ་བོ་སྐྱེ་འཆི་གཉིས་མེད། ངེས་ཚིག་ཕྱི་ནང་གསང་བའི་བདུད་
གཞོམ་ཞིང་བྱང་ཆུབ་ལམ་གྱི་རྩི་དང་སྨན་དུ་གྱུར་པ། མཚན་ཉིད་ཟུག་རྡུ་བྲལ་བ་སོགས་
བཞི་ལྡན། བྱེད་ལས་སྒྲིབ་གཉིས་བག་ཆགས་སྦྱོང་བ་རྣམས་སོ། ནང་གི་དབྱེ་བ་ལ།
ཆོས་བདུད་རྩི། ངོ་བོ་བདུད་རྩི། རྟགས་ཀྱི་བདུད་རྩི། རྩའི་སྨན་གྱི་བདུད་རྩི་། དམ་རྫས་
བདུད་རྩི་དང་ལྔ་ལས། འདིར་དམ་རྫས་བདུད་རྩི་ཉིད་སྨོས་ན། གཙང་དམེའི་རྟོག་པ་
བདུད་དང་འདྲ་བ་ལ། གཉེན་པོ་གདོད་ནས་རང་ལས་བྱུང་ཞིང་དག་པའི་རྩི་ཉིད་ཐབས་
ཀྱིས་བརྟེན་པས་རྟོག་ཚོགས་ཡེ་ཤེས་སུ་འཆར་བར་བྱེད་པས་ན་དམ་རྫས་བདུད་རྩི་ཞེས་
བྱ་སྟེ། སྒྱུ་འཕྲུལ་ཐལ་བ་ལས། སངས་རྒྱས་ཀུན་དང་མཉམ་སྦྱོར་བའི། རང་བྱུང་
གདོད་ནས་རྣམ་པར་དག །རྩ་བརྒྱད་སྟོང་ལ་སྦྱར་བའི་སྨན། །རིགས་ལྔ་དམ་ཚིག་ལྔ་
ཡི་དངོས། །ཡེ་ཤེས་ལྔ་རྫོགས་གྲུབ་པའི་རྫས། །རྒྱུད་ལྔའི་སེམས་ཅན་ཀུན་སྒྲོལ་བའི།།
དུག་ལྔ་སེལ་བའི་བདུད་རྩི་མཆོག །ཅེས་སོ། རྩ་བ་བརྒྱད་ལ་ཡན་ལག་སྟོང་དུ་ཕྱེ་བའི་
ཚུལ་རྣམས་ནི་རྒྱ་གར་གྱི་སློབ་དཔོན་ཧཱུྃ་ཀ་ར་དང་། སྒེག་པའི་རྡོ་རྗེ། བི་མ་ལ་མི་ཏྲ།
སློབ་དཔོན་པདྨ་སམྦྷ་ཝ། བུདྡྷ་གུད་རྣམས་ཀྱི་བཞེད་པ་སོ་སོར་མཆིས་པ་སློབ་དཔོན་
བཀྲ་ཤིས་རྒྱ་མཚོའི་གསུང་སྔགས་འཆང་རྒྱན་གྱི་མེ་ཏོག་ལས་གསལ་བ་དང་། བདུད་



རྩི་སྨན་སྒྲུབ་ཀྱི་གཞུང་རྣམས་ལས་རྟོགས་པར་འགྱུར་ལ། སྣོད་ནི་མ་ནིང་གི་ཐོད་པ་
སོགས་རང་བྱུང་བདེ་སྐྱོང་གི་ཀ་པཱ་ལའམ་བཅོས་མ་གསེར་དངུལ་ཟངས་ལྕགས་ས་རྡོ་
སོགས་ཐོད་པའི་དབྱིབས་སུ་བྱས་པ། མི་མགོ་སྐྱེད་བུ་གསུམ་གྱིས་མཚན་པའི་ཞབས་
རྭ༑ སྣ་ཚོགས་རྡོ་རྗེ་ལྟེ་བར་ཧཱུྃ་གིས་མཚན་པའི་ཁ་གཅོད་སྐྱོགས་ཐུར་དང་བཅས་པ་
མཐོང་བརྒྱུད་ཕྱག་ལེན་ལྟར་འདུ་བྱ། མཚོན་དོན་ནི་མ་སྲིང་མཁའ་འགྲོ་ཐམས་ཅད་
དགྱེས་པ་བསྐྱེད་པར་བྱེད་པས་ན་བདེ་སྐྱོང་གི་སྣོད། དབྱིངས་ལས་རང་སྣང་བའི་སྐུ་
གསུམ་འདུ་འབྲལ་མེད་པའི་དོན་གྱི་མི་མགོའི་སྒྱེད་བུ། སྣོད་མིན་ལ་གསང་ཞིང་སྐལ་བ་
མཆོག་ལྡན་རྣམས་ཀྱིས་ལོངས་སྤྱོད་དུ་གྱུར་པས་ན་ཁ་གཅོད་རྡོ་རྗེས་མཚན་པ་རྣམས་སོ།
དེ་ལྟར་སྣོད་རིན་པོ་ཆེ་བྷནྡྷ་འབར་བའི་གཞལ་ཡས་ཁང་དུ་བཅུད་ཟག་མེད་ཡེ་ཤེས་ཀྱི་
བདུད་རྩིར་བལྟས་པས་གནས་སྐབས་སུ་ནད་མི་འབྱུང་ཞིང་ལོངས་སྤྱོད་དང་གྲགས་པ་
ཐོབ༑ མཐར་ཐུག་དག་པའི་ཞིང་རྣམས་སུ་དཔའ་བོ་དང་རྣལ་འབྱོར་མའི་ཚོགས་དང་
ལྷན་ཅིག་གསང་བ་བླ་མེད་ཀྱི་དཀྱིལ་འཁོར་དུ་འདུ་བ་སོགས་རྟེན་འབྲེལ་ཁྱད་པར་ཅན་གྱི་
རྫས་སུ་གསུངས་ཏེ། དགོངས་འདུས་ལས། ལྷ་ལ་ཕོག་ན་དགྱེས་པ་སྐོང་བའི་རྫས།
མཆེད་ལ་ཕོག་ན་དངོས་གྲུབ་འབྱུང་བའི་བཅུད། དགྲ་ལ་ཕོག་ན་སྲོག་རྩ་གཅོད་པའི་
མཚོན༑ བགེགས་ལ་ཕོག་ན་རྡུལ་དུ་རློག་པའི་ཐུན། གང་ལ་ཕོག་ཀྱང་དངོས་གྲུབ་
བདུད་རྩིར་དམིགས། ཅེས་གསུངས་པ་ལྟར་རོ།། ༈ རཀྟའི་སྣོད་ནི་མོ་ཐོད་མཚན་ལྡན་
ནམ་གཞན་བྷནྡྷ་རློན་པ་སྐུ་དང་བཅས་པའམ། གསེར་དངུལ་སོགས་བཅོས་མའི་སྣོད་
ས་དང་བཅས་པའམ་



ཞབས་རྭ་ཁ་གཅོད་སྐྱོགས་ཐུར་དང་བཅས་པ་ལ། བཅུད་ཀྱི་ངོ་བོ་བདེ་སྟོང་གི་ཡེ་ཤེས།
ངེས་ཚིག་ཁམས་གསུམ་གྱི་ཞེན་ཆགས་ཐམས་ཅད་ཁྲག་གི་རྣམ་པར་ཤར་བ། མཚན་
ཉིད་ཟུག་རྡུ་བྲལ་བ་སོགས་བཞི་ལྡན། བྱེད་ལས་རྒྱུད་དྲུག་འཁོར་བའི་ས་བོན་བག་
ཆགས་དང་བཅས་པ་སྟོངས་བྱེད། དབྱེ་བ་ལ་སྲིད་པ་གཞིའི་རཀྟ། སྣང་བ་བརྡ་ཡི་རཀྟ།
མ་ཧཱ་རཀྟ། མཱུ་ལ་རཀྟ། གུ་ཎ་རཀྟ་སྟེ་ལྔའམ། ཡང་ན། གདུག་པ་འདུལ་བའི་མ་ཧཱ་
རཀྟ་དང་། རྟེན་འབྲེལ་བཅུ་གཉིས་མཱུ་ལ་རཀྟ་དང་། མཁའ་དབྱིངས་རྣམ་དག་པདྨ་རཀྟ་
སྟེ༑ ཞེས་པ་ལྟར་གསུམ་མམ། རྩ་བ་བརྒྱད་ལ་ཡན་ལག་སོ་ལྔའམ་སོ་གསུམ་དུ་ཕྱེ་བ་
རྣམས་ཏེ། ཞིབ་པར་གསང་རྒྱུད་དང་རྡོ་རྗེ་ཕུར་པའི་གཞུང་ལས་གསལ་བ་ལྟར་སྒྲུབ་
ཐབས་ཀྱི་གཞུང་ཚད་མ་དང་སློབ་དཔོན་མཁས་པའི་མན་ངག་ལས་རྟོགས་པར་བྱ་ཞིང་།
ཆགས་མེད་བདེ་བ་ཆེན་པོའི་རང་བཞིན་འདོད་ཡོན་མི་ཟད་རྒྱན་གྱི་འཁོར་ལོར་ཤར་བའི་
ཚུལ་གྱི་དག་པ་དྲན་དགོས་པ་སྟེ། གསང་རྒྱུད་ལས། ཉོན་མོངས་རྩ་བ་འཁོར་བའི་
ཁྲག །ཁམས་གསུམ་འཁོར་བ་སྟོངས་བྱའི་ཕྱིར། །དུང་ཆེན་སྣོད་དུ་དམར་ཆེན་
བསྐྱིལ༑ །དཔལ་ཆེན་དཀྱིལ་འཁོར་ལྷ་ལ་འབུལ། །ཞེས་སོགས་ཇི་སྐད་འབྱུང་བ་
བཞིན་ནོ།། ༈ གཏོར་མ་ནི། མཚན་ཉིད་སྣང་སྲིད་འཁོར་འདས་ཀྱི་འཛིན་རྟོག་ཐམས་
ཅད་མཉམ་ཉིད་ཀྱི་དབྱིངས་སུ་རོ་སྙོམས་པར་བྱེད་པའོ། ངེས་ཚིག་ཁམས་གསུམ་སྣོད་
བཅུད་མ་དག་པའི་སྣང་བ་སྣ་ཚོགས་པ་རྣམས་གཏོར་ཞིང་རིག་པའི་ཡེ་ཤེས་བསྐྱེད་པའི་
མ་ལྟ་བུར་གྱུར་པའོ། དབྱེ་བ་ལ། བྱིན་རླབས་བླ་མའི་གཏོར་མ། དངོས་གྲུབ་ཡི་དམ་



དང
གྱི་གཏོར་མ། ཕྲིན་ལས་མཁའ་འགྲོའི་གཏོར་མ། དམ་ཅན་ཆོས་སྐྱོང་གི་གཏོར་མ།
དྲེགས་པ་སྡེ་བརྒྱད་ཀྱི་གཏོར་མ། ཐམས་ཅད་འདུས་པའི་གཏོར་མ་རྣམས་སོ། འདི་
དག་བཟོ་བའི་ཚུལ་སོགས་དབྱིབས་ཀྱི་ཁྱད་པར་རྣམས་རང་རང་གི་ཕྱག་བཞེས་ལྟར་
འཇུག་དགོས་པ་ལས་རེ་རེ་ནས་སྨོས་ཀྱི་མི་ལངས་ཤིང་། གཏོར་མ་གང་ཡང་དཀར་གྱི་
ཐིག་བྲན། དམར་གྱི་གུར་ཕུབ། ཀྱུ་གུ་ཕྲུམ་ཕྲུམ་ཉི་ཟླའི་ཚུལ་དང་། དར་ཟབ་རཏྣ་
སོགས་མཛེས་ཤིང་བརྗིད་ཆགས་པའི་རྒྱན་གྱིས་བརྒྱན་པར་བྱའོ། གཏོར་མའི་སྣོད་ལ་ཕྱི་
ལྟར་རིན་ཆེན་ལྔ་སོགས་གང་འབྱོར་གྱི་ཐེབས་རྩེ། ནང་ལྟར་མཚན་ལྡན་ཀ་པཱ་ལ།
གསང་བ་རུས་སྦལ་གྱི་ཁོག་པའོ། རྒྱུ་ནི་དཀར་གསུམ་མངར་གསུམ་འབྲུ་སྣ་སྨན་སྣ་
ཚོགས་བསྲེས་ཤིང་ཚད་ལྡན་གཞུང་ལས་འབྱུང་བ་ལྟར་མཚན་ཉིད་ལྡན་པར་བཅའ། དེ་
ལ་རྟེན་གཏོར་ལྷའི་ངོ་བོར་ཡུན་རིང་བཞག་པས་བར་ཆད་མི་འབྱུང་ཞིང་ལས་བཞིའི་
དངོས་གྲུབ་མྱུར། རྟག་གཏོར་ལོ་ཟླའི་དུས་ཚིགས་བར་སྤྱན་རྟེན་མཆོད་པའི་ཚུལ་དུ་
བཞག་པས་དཔུང་བསྐྱེད་ཅིང་འཕྲལ་འབྲས་མྱུར་དུ་འབྱིན། ཐུན་གཏོར་ཆོ་གའི་ཐུན་
མཚམས་སུ་བརྔན་གྱི་ཚུལ་དུ་བཏང་བས་མགྲོན་རྣམས་སྙིང་ཉེ་ཞིང་ཅི་བཅོལ་བའི་ལས་
རྣམས་མྱུར་དུ་འགྲུབ་པའི་དགོས་པ་ཡོད་དོ། སྤྱིར་དབྱེ་ན་ཕྱི་ནང་གསང་བ་དེ་ཁོ་ན་ཉིད་ཀྱི་
གཏོར་མ་དང་བཞི་ལས། དང་པོ་ནི་སྣང་སྲིད་སྣོད་བཅུད་ཐམས་ཅད་གཏོར་མར་ཤར་
བའོ༑ གཉིས་པ་ནི། ལུས་ཀྱི་ཕྱི་ནང་ཡན་ལག་ཉིང་ལག་ཐམས་ཅད་གཏོར་མར་གསལ་
བའོ༑ གསུམ་པ་ནི་ཀུན་གཞི་རྣམ་པར་ཤེས་པ་སོགས་རྣམ་ཤེས་ཚོགས་བརྒྱད་རྣམས་



གཏོར་སྣོད་གཏོར་རྫས་སུ་གསལ་བའོ། བཞི་པ་ནི་བདེན་གཉིས་དབྱེར་མེད་སྣང་སྟོང་
ཟུང་འཇུག་གི་རང་བཞིན་མ་བཅོས་པའི་ངོ་བོར་ཤེས་པའོ། ཡང་སྒྲུབ་ཐབས་ཁ་ཅིག་
ལས་གཏོར་མ་ཤེས་པ་བཞི་ལྡན་དུ་གསུང་ཏེ། མན་ངག་གཅེས་པའི་ལྡེ་མིག་ལས།
ལག་ལེན་ཤེས་པ་བཞི་ལྡན་ཏེ། །བ་ལིང་གཏོར་མ་ཆེན་པོ་ཉིད། །མཆོད་པར་ཤེས་དང་
ལྷར་ཤེས་དང༌། །དམག་དཔུང་ཤེས་དང་ཟོར་ཤེས་བྱ། །ཞེས་པ་ལྟར། མཆོད་པའི་
དུས་སུ་གཏོར་མ། དབང་དུས་སུ་ལྷ། དངོས་གྲུབ་བླངས་པའི་ཚེ་དམ་རྫས། བཟློག་པ་
ལ་དམག་དཔུང་། འཕང་པ་ལ་ཟོར་དུ་ཤེས་དགོས་པ་སོགས་བརྒྱུད་པའི་མན་ངག་ལ་
ལྟོས་ནས་འཇུག་པར་བྱའོ།། ༈ བུམ་པ་ནི། རྟ་མཆོག་རོལ་པའི་རྒྱུད་ལས། རིན་
ཆེན་རྒྱུ་ལས་བྱུང་བ་ཡི། །བུམ་པ་མགུལ་རིང་ལྟེ་བ་ཟླུམ། །ཁ་ཁྱེར་ཞབས་བཏེགས་
འཕེལ་ཀ་ཆེ། །དྲི་ཞིམ་ཚོན་དཀང་ལེགས་བྱུགས་ཏེ། །པདྨའི་དཀྱིལ་འཁོར་ལེགས་
གནས་ཤིང་། །སོ་སོའི་མཚན་མའི་ཡི་གེ་བརྒྱན། །ཞེས་དང་། སྒྱུ་འཕྲུལ་མེ་ལོང་ལས།
གསེར་དངུལ་ཟངས་ལྕགས་རིན་ཆེན་ལྔ། རྫ་ཤིང་ཤིང་ཏོག་གང་ཡང་རུང་། །དབྱིབས་
ལེགས་མཚན་ལྡན་བུམ་པ་བཟང་། །རིགས་དང་མཐུན་པའི་ཚོན་གྱིས་བསྒྱུར། །མཚན་
མའི་དཀྱིལ་འཁོར་དབུས་སུ་དགོད། །ཅེས་པ་ལྟར་རྒྱུ་རིན་པོ་ཆེ་ལྔ་དང་ཤེལ་ལ་སོགས་
པ་གཙང་ཞིང་བཀོད་ལེགས་པ། ཆ་ཚད་ཆེ་བ་ཁྱོར་དྲུག་ཤོང་བ། ཆུང་ཚད་ཁྱོར་གསུམ་
ཤོང་བ། འབྲིང་དེ་གཉིས་ཀྱི་བར་རོ། ཡང་ན་དུས་འཁོར་སོགས་ལས། ལྟོ་བ་ཁོར་
ཡུག་སོར་བཅུ་དྲུག་དང་། མགྲིན་པའི་ཁོར་ཡུག་སོར་དྲུག །ཁ་ཁྱེར་ཞེང་ལ་སོར་



བརྒྱད༑ སུམ་ཆ་དབུས་ཀྱི་བུ་ག །མཆུ་སོར་གཉིས་པ། བུམ་པ་དཔངས་ལ་སོར་ཉི་ཤུ་
བྱ་བར་གསུངས་སོ། དབྱེ་བ་ལ་སྤྱིར་དོན་དམ་ཆོས་ཉིད་ཀྱི་བུམ་པ་ནི་དབྱིངས་དང་ཡེ་
ཤེས་གཉིས་སུ་མེད་པ། རྟགས་འདུས་བྱས་ཀྱི་བུམ་པ་སྣོད་བཅུད་ཀྱི་འཇིག་རྟེན་སྣ་
ཚོགས༑ མཚོན་བྱེད་རྫས་ཀྱི་བུམ་པ་ནི་བཤད་མ་ཐག་པའི་ཆེ་ཚད་དང་ལྡན་པ་ལ་རིན་པོ་
ཆེ་ལྔ། སྨན་ལྔ། འབྲུ་ལྔ། དྲི་ལྔ། སྙིང་པོ་ལྔ་སྟེ་རྫས་ཉི་ཤུ་རྩ་ལྔ་དང་ལྡན་པ་དག་
གསང་སྔགས་ཕྱི་ནང་གི་ཆོ་ག་ལ་བརྟེན་ནས་ལོངས་སུ་སྤྱོད་པའོ། མཚོན་དོན་ལ།
ཞབས་ཀྱི་པདྨ་ནི་འཁོར་བའི་སྐྱོན་གྱིས་མ་གོས་པའི་བརྡའོ། ལྟོ་བ་ལྡིར་བ་ནི་མཐའ་
དབུས་མེད་པའི་གཞལ་ཡས་ཁང་རིགས་ལྔ་ཡབ་ཡུམ་གྱི་བཞུགས་གནས་མཚོན་པའོ།
མགུལ་བ་ནི་གསུང་མི་ཟད་པ་རྒྱན་གྱི་འཁོར་ལོའི་འབྱུང་གནས་སུ་མཚོན་པའོ། ཁ་ཁྱེར་
ནི་གཞན་དོན་དུ་འཁོར་བ་མ་སྤངས་པར་ཐབས་སྣ་ཚོགས་པས་འདུལ་བར་མཚོན་པའོ།
མཆུ་ནི་སེམས་ཅན་གྱི་ཁམས་ཚད་མེད་པ་རྣམས་འདུལ་བ་རྣམ་པ་བཞིས་སྐྱོབ་པར་མཛད་
པའི་བརྡའོ། མགུལ་ཆིངས་ནི་ཡུམ་ལྔ་དང་དབྱེར་མེད་ཟུང་དུ་འཇུག་པའི་བརྡའོ། ཁ་
རྒྱན་ནི་དབྱིངས་ལ་སྒྱུ་འཕྲུལ་དྲྭ་བའི་ཡོན་ཏན་རྣམས་བཙལ་མ་དགོས་པར་ཡེ་ནས་རྫོགས་
པའི་བརྡའོ། ཡང་ན་བུམ་པའི་ཁོར་ཡུག་ཟླུམ་པོ་ཆོས་སྐུ། མགྲིན་པའི་ཁོར་ཡུག་ལོངས་
སྐུ་ ཁ་ཁྱེར་སྤྲུལ་སྐུ། དབུས་ཀྱི་བུ་ག་ནས་བཅུད་འགྲོ་འོང་བྱས་པ་འགྲོ་དོན་རྒྱུན་མི་
འཆད་པ་རྣམས་དང་། རེ་འདོད་ཡིད་བཞིན་སྐོང་བ་དཔག་བསམ་ཤིང་གི་ཁ་རྒྱན། སྡིག་
སྒྲིབ་འདག་པར་བྱེད་པ་རྩ་ཀུ་ཤའི་ཆུན་པོ། དུག་ལྔ་མི་སྤོང་བར་ལམ་དུ་ཁྱེར་བ་རྨ་བྱའི་
G
，



མདོངས་ཀྱི་ཐིག་ལེ་རྣམས་སོ། དེ་ལྟར་སྐུ་གསུམ་མཚོན་བྱེད་ཀྱི་བུམ་པ་ལ། སྐུ་ལྔ་
མཚོན་བྱེད་མགུལ་ཆིངས། གསུང་ལྔ་མཚོན་བྱེད་གཟུངས་ཐག །ཐུགས་ལྔ་མཚོན་བྱེད་
རྡོ་རྗེ། ཡོན་ཏན་ལྔ་མཚོན་བྱེད་དཔག་བསམ་གྱི་ཤིང་གི་ཁ་རྒྱན། ཕྲིན་ལས་ལྔ་མཚོན་
བྱེད་རྨ་བྱའི་མདོངས། ཡེ་ཤེས་ལྔ་མཚོན་བྱེད་མེ་ལོང་སྟེ་ཐུགས་ལྔ་དང་ཡེ་ཤེས་ལྔ་
གཅིག་ཏུ་བརྩིས་པས་འབྲས་ཆོས་ཉེར་ལྔའི་ཡོན་ཏན་རྣམས་ཚང་བའོ། དེ་བས་ན་གསང་
སྔགས་ཀྱི་རྫས་རྣམས་རྒྱུད་སྡེ་སོ་སོ་ནས་བསྟན་པ་ལྟར་བརྡ་དོན་རྟགས་གསུམ་ལྡན་པ་ལ་
མོས་པ་ཆེན་པོས་བསྟེན་པར་བྱ་བ་ལས། རང་གར་ཐ་མལ་གྱི་ནའི་ཉེར་སྤྱོད་དང་འདྲ་བ་
མ་ཡིན་པའི་ཚུལ་རྣམས་ཡང་དག་པར་ཤེས་དགོས་པ་ཡིན་ནོ།། ༈ ཚེ་བུམ་ནི། ཁ་
རྒྱན་སྒོ་ཁྱིམ་དང་བཅས་པ་འཆི་མེད་ཚོའི་ལྷ་ཚོགས་སྐུ་མི་འགྱུར་བ་རྡོ་རྗེ་ལྟ་བུ་མཚན་དཔེ་
གསལ་རྫོགས་ཀྱི་ངོ་བོར་ཡེ་ནས་གནས་པའི་བརྡའོ། མགྲིན་པ་རྒྱན་འཕྱང་དང་བཅས་པ་
ནི་གསུང་རྡོ་རྗེ་འགག་པ་མེད་པས་ཆོས་ཀྱི་འཁོར་ལོ་རྒྱུན་མི་འཆད་པར་སྐོར་བའི་བརྡའོ།
ལྟོ་བ་ནི། ཐུགས་རྡོ་རྗེ་གཡོ་བ་མེད་པ་སྟོབས་བཅུ་དང་མི་འཇིགས་པ་བཞི་དང་མ་འདྲེས་
པའི་ཆོས་བཅོ་བརྒྱད་ཀྱི་ཡོན་ཏན་མ་ལུས་པ་ཡེ་ནས་རྫོགས་པའི་བརྡའོ། ཞབས་ཀྱི་པད་
མ་ནི། འཁོར་བའི་མཐའ་ལས་འདས་ཤིང་ཞི་བ་ཕྱོགས་གཅིག་ལ་མི་གནས་པ་མ་
ཆགས་པདྨ་ཅན་ནམ་ནུབ་བདེ་བ་ཅན་གྱི་ཞིང་ཁམས་མཚོན་པ་སྟེ། དེ་ལྟར་འཆི་མེད་ཚོའི་
བུམ་པ་ལ་བརྟེན་ནས་མྱོང་གྲོལ་ཟག་མེད་ཀྱི་བདུད་རྩི་ལ་ལོངས་སུ་སྤྱད་པས། གནས་
སྐབས་སེངྒེ་ཁྲོས་པ། གླང་ཆེན་མྱོས་པ། མེ་དཔུང་འབར་བ། དུག་སྦྲུལ་གྱིས་གཙེས་
༈
་
*
་



1
པ༑ ཆོམ་རྐུན་གྱིས་འཚེ་བ། ལྕགས་སྒྲོག་གིས་འཆིང་བ། རྒྱ་མཚོའི་རླབས་འཁྲུགས་
པ༑ གནོད་བྱེད་ཤ་ཟ་ཁྲོས་པ་སྟེ་ཡོངས་སུ་གྲགས་པའི་འཇིགས་པ་ཆེན་པོ་བརྒྱད་དམ།
སྔ་འགྱུར་གྱི་གཞུང་འགའ་ཞིག་ལས་ཡུལ་དུས་དང་བསྟུན་ཏེ་ནད་དང་མུ་གེ །མེ་དང་ཆུ་
ཆེན༑ དམག་དང་མཚོན་ཆ། རྒྱལ་པོའི་ཆད་པ། དུས་མ་ཡིན་པའི་འཆི་བ་སྟེ་འཇིགས་
པ་ཆེན་པོ་བརྒྱད་ལས་སྒྲོལ་བ་དང་། མཐར་ཐུག་འཆི་བ་མེད་པའི་དཔལ་ལ་དབང་
འབྱོར་བའི་སྒོ་ནས་འགྲོ་དོན་རྒྱ་ཆེ་རྒྱུན་མི་འཆད་པ་འབྱུང་བར་ནུས་པ་ཡིན་ནོ།།
༈ མདའ་དར་ནི། སྦ་སྨྱུག་བཟང་པོ་ཚིགས་གསུམ་དང་བདུན་དང་དགུ་དང་བཅུ་
གསུམ་རྣམས་གང་རུང་ལྡན་པར་བྱ། དེ་ལ་དར་ཚོན་སྣ་ལྔ་བཅིངས་ལ། རྩེ་མོར་རྒོད་སྒྲོ་
བཞི་སྒྲོམ་དང་དེའི་ཤམ་བུར་མེ་ལོང་གཡུ་ཆུང་བཏགས་པ། རྩ་བ་མདུང་གི་དབྱིབས་སུ་
བཀོད་པའི་ལྕགས་སྦུབས་བཅས་དཀྱིལ་འཁོར་རམ་མཆོད་སྟེགས་ཀྱི་ལྷོ་སོགས་གང་
བདེར་དགོད་དོ། གཡང་བླན་པ་ལ་ནི་དར་དཀར་པོ་ཁོ་ནས་ཀྱང་ཆོག་པ་ཡིན་ནོ། མཚོན་
དོན་ལ། ཚིགས་གསུམ་ལ་སོགས་པ་ནི་ཐེག་པ་གསུམ་དང་མཐོ་རིས་ཀྱི་ཡོན་ཏན་བདུན་
དང་ཐེག་པའི་རིམ་པ་དགུ །བཅུ་གསུམ་པ་ནི་ཐེག་པ་ཆེན་པོའི་ས་བཅུ་དང་སྐུ་གསུམ་
རྣམས་མཚོན་པའོ། །དར་སྣ་ལྔ་ནི་རིགས་ལྔའི་མཁའ་འགྲོ་དང་ཡེ་ཤེས་ལྔ་དང་ཕྲིན་ལས་
ལྔའོ༑ རྩེ་མོའི་རྒོད་སྒྲོ་ནི་གནས་ལུགས་འགྱུར་བ་མེད་པ་ལྟ་བའི་ཡང་རྩེ་རྟོགས་ཤིང་
རྒོལ་བ་གང་གིས་ཀྱང་གླགས་མི་རྙེད་པ། མེ་ལོང་ནི་ཁམས་གསུམ་སྣོད་བཅུད་ཐམས་
ཅད་ས་ལེར་མ་འདྲེས་པར་ཤར་བ། གཡུ་ནི་མི་ཡི་བླ་རྡོ་ཡིན་ལ། གསང་སྔགས་ཀྱི་ཆོ་



ག་ཟབ་མོ་ལ་བརྟེན་ནས་བླ་ཚེ་འཁྱམས་པ་དང་ཡར་བ་རྣམས་སྐད་ཅིག་ཙམ་ལ་ཡང་གསོ་
ནུས་པ་ཡིན་ནོ། དེ་བཞིན་དུ་ལྷ་ལ་དུང་། ཀླུ་ལ་ཆུ་ཤེལ། གནོད་སྦྱིན་རྣམས་ལ་ཕ་ཝང་
ལོང་བུའོ། རྩ་བ་མདུང་ཚུགས་སུ་གནས་པ་ནི་ཚེ་སྲོག་འགྱུར་བ་མེད་པའི་དོན་ནོ། སྦ་
སྨུག་དྲང་ཞིང་ལྡེམ་པ་ནི་དགེ་བཅུའི་ལམ་ལ་ཡང་དག་པར་གནས་པས་དཀོན་མཆོག་དང་
ལས་འབྲས་ལ་ཡིད་ཆེས་པའི་དད་པ་ཀུན་ཏུ་གནས་པའི་དོན་ནོ། དེས་ན་མཐོང་བརྒྱུད་
ཕྱག་ལེན་མ་ནོར་བ་ལས་འབྱུང་བའི་མདའ་དར་ནི་མཆོད་རྫས་སུ་འོས་པས་བརྟེན་པར་བྱ་
ཞིང་༑ གཞན་མདུད་རིམ་བཏབ་པའི་མདའ་དར་རྩེ་མོ་མང་པོ་ཅན་སྦ་སྨྱུག་ལས་དར་
·མཚོན་རིང་བ་སོགས་ནི་སྙིང་པོ་ཅི་ཡང་མེད་དོ། ཚུལ་ཅུང་ཟད་རེ་ནི་ཚེ་སྒྲུབ་དང་གཡང་
རྒྱན་པའི་ཆོ་ག་རྣམས་ལས་ཤེས་པར་བྱའོ།། ༈ བགྲང་ཕྲེང་ནི། སློབ་དཔོན་ཆེན་
བོས༑ རྒྱུ་ནི་རབ་ལ་རིན་པོ་ཆེ༔ འབྲིང་ནི་ཤིང་གི་འབྲས་བུ་སྟེ༔ ཐ་མ་ཤིང་དང་ས་རྡོ་
དང་༔ སྨན་གྱི་ལྡེ་གུའི་ཕྲེང་བའོ༔ ཞེས་གསུངས་པ་ལྟར་ཞི་བ་ལ་འོ་མའི་ཤེལ་དང་
ནྡན་དམར་པོ་ལྟ་བུ། རྒྱས་པ་ལ་ཤེལ་ཕྲེང་གསེར་པོ་དང་སྤོས་ཤེལ་ལ་སོགས་པ་ལྟ་བུ།
དབང་ལ་ཙནྡན་དམར་པོ་དང་བྱུ་རུ་ལྟབུ། དྲག་པོ་ལ་རུ་རཀ་དང་ཐོད་པའི་ཕྲེང་བ་ལྟབུ་
བསྔགས་པར་བཤད་དེ། རིན་ཆེན་འཕྲེང་བ་ལས། ཕྲེང་བའི་བྱེ་བྲག་བོ་དྷི་ཙེ་བཟང་པོ། །
ཀུན་ལ་ཤིས་པས་སྤྱི་ཡི་བཟླས་པ་ཡིན། །རུ་རཀྟ་ནི་ཁྲོ་བོའི་བཟླས་པའམ། །དྲག་པོའི་
ལས་ལ་རབ་ཏུ་བསྔགས་པར་བཤད། །ཞེས་གསུངས་པ་ལྟར་ཐོད་ཕྲེང་ནི། ཐོད་པ་
མཚན་ཉིད་ལྡན་པ་གཅིག་ལས་ཕྲེང་བའི་གྲངས་ཚང་དྲས་པའམ། ཡང་ན་ཐོད་པ་བརྒྱ་རྩ་



72
------
-
ལས༨
.
ཡན་བཅད་པ་ལས་སོ། དེས་ན་བྱིན་རླབས་ལྡན་པའི་ཕྲེང་བ་སྒྲུབ་རྟེན་དུ་བཟུང་བས་
བཟླས་པ་གང་ཡང་བརྒྱ་འགྱུར་ཐོབ་པ་དང་གསུང་གི་བྱིན་རླབས་འཇུག་པ་ཡིན་ལ།
ཐོག་མར་གཞན་གྱིས་ལོངས་མ་སྤྱད་པ་ཉིད་གཞོན་ནུ་མས་བཀལ་བའི་སྲད་བུ་ཡེ་ཤེས་
དགུ་དང་རིགས་ལྔ་སྐུ་གསུམ་སོགས་མཚོན་པའི་དགུ་བསྒྲིལ་ལྔ་བསྒྲིལ་སུམ་བསྒྲིལ་
རྣམས་ཇི་ལྟར་འཚམས་པ་ལ་བརྒྱུས་ཤིང་། ཇི་སྐད་དུ། དགོངས་འདུས་ལས། སྣ་
ཚོགས་ལས་ནི་ཕྲེང་བ་ལ༔ མདོ་འཛིན་སྐུ་གསུང་ཐུགས་ཀྱི་རྒྱ༔ ཞེས་པས་སྐུ་གསུང་
ཐུགས་རྡོ་རྗེ་གསུམ་མཚོན་བྱེད་སྟེང་མ་སྔོན་པོ། བར་མ་དམར་པོ། འོག་མ་དཀར་པོ་བྱ་
བ་གསུམ་མམ། ཡང་ན། སྐུ་གཉིས་མཚོན་པའི་མདོ་འཛིན་གཉིས་བརྩེགས་སུ་ཡོད་
པར་བྱས་ཏེ། བླ་མ་དགོངས་འདུས་སོགས་ལས་བཤད་པ་ལྟར་ཕྲེང་བའི་བྱིན་རླབས་
དང་འབྲེལ་སེར་མོ་བཞི་སྦྱར་བའི་མཛུབ་མོའི་སྟེང་དུ་ཕྲེང་བ་བཞག་ནས་མཐེ་བོང་རྡོ་རྗེ་
ལྕགས་ཀྱུའི་རྣམ་པས་བགྲང་བའོ། སྐབས་འགར་དམིགས་བསལ་ལྟ་བུ་ནི། ཞི་བ་ལ་
མཐེབ་མཛུབ་ཀྱིས་སྙིང་གར། རྒྱས་པ་ལ་གུང་མོའི་ཁར་ལྟེ་བར། དབང་ལ་སྲིན་ལག་
སྟེང་གསང་བར། དྲག་པོ་ལ་མཐེའུ་ཆུང་ཁར་པུས་སྟེང་རྣམས་སུ་བགྲང་བ་སྟེ། སློབ་
དཔོན་ཆེན་པོས། ཞི་བ་ལ་ནི་སྙིང་གར་བགྲང་༔ རྒྱས་པ་ལྟེ་བའི་ཐད་དུ་སྟེ༔ དབང་ལ་
ཕྲེང་བ་གསང་གནས་ཐད༔ དགུག་པའི་འདུན་པས་འདྲེན་པར་བྱ༔ དྲག་པོར་སྐྱིལ་
ཀྲུང་བསྣོལ་མཚམས་ཀྱི༔ པུས་མོའི་སྟེང་དུ་བགྲང་བར་བཤདཿ ཞེས་དང༌། ཞི་བའི་
སྔགས་རྣམས་འདྲེན་པའི་དུས༔ མཛུབ་མོའི་སྟེང་ནས་འདྲེན་པར་བྱ༔ དེ་བཞིན་རྒྱས་པ་



གུང་མོའི་སྟེང་༔ དབང་ལ་སྲིན་ལག་དྲག་པོ་ལ༔ མཐེའུ་ཆུང་སྟེང་ནས་འདྲེན་པ་སྟེ༔
ཀུན་ཀྱང་གཡོན་པ་ཀུན་ཉིད་དེ༔ གཡས་ཀྱི་ལག་པས་མི་འདྲེན་ཞིང་༔ ཞེས་པ་ལ་
སོགས་པ་རྒྱ་ཆེར་གསུངས་པ་བཞིན་མཚན་ཉིད་དང་ལྡན་པའི་ཕྲེང་བ་ལུས་ཀྱི་དྲོད་དང་མ་
བྲལ་བར་གོམ་ཡུག་དང་ཕལ་གྱིས་མཐོང་རེག་ད་པར་བཅང་ཞིང་མི་ཡི་ལག་ཏུ་མི་
འགྲིམ་པ་དང་། སྟན་དང་ས་ལྗོན་པར་མི་བཞག་པ་དང་། ཐ་མལ་མི་གྲངས་དང་རྩིས་
གཞར་ལ་ལོངས་སུ་མི་སྤྱད་པར་སྔགས་སྟོང་རྗེས་སུ་བརྒྱ་སོགས་བཅུ་ཆའི་ཁ་སྐོང་ཞིང་།
ཧ་སྦྲིད་དང་སྦྲེག་པ་ཤོར་ན་འཕྲེང་བའི་འཁོར་མཚམས་གང་སླེབས་གྲངས་སུ་མི་གཏོང་
བར་དོར་ནས་སླར་མདུད་འཛིན་བསུས་ཏེ་འདྲེན་པ་སོགས་མི་ཚིག་གི་བར་མཆོད་པར་
བསྙེན་སྒྲུབ་ཀྱི་གནས་ལ་བརྩོན་པར་བྱ་དགོས་པ་ཡིན་ནོ།། ༈ ཐོད་པ་ནི། གསང་
སྔགས་ཀྱི་གཞུང་རྣམས་ལས་འབྱུང་བ་ལྟར་མཚན་ཉིད་དང་ལྡན་པའི་ཐོད་པའམ་ཀ་པཱ་
ལར་རྩ་བརྒྱད་ཡན་ལག་སྟོང་ལྡན་དམ་རྫས་བདུད་རྩིའི་སྒྲུབ་ཐབས་ཆོ་ག་སོ་སོ་ལས་
འབྱུང་བ་ལྟར། དམ་ཚིག་གི་རྫས་དངོས་གྲུབ་ཀྱི་རྟེན་དང་སྣོད་ཕུན་གསུམ་ཚོགས་པའི་
བདག་ཉིད་དེ། ཇི་སྐད་དུ། ཐོད་པ་རྟགས་ཐབས་ལས། གླིང་གཅིག་པ་ནི་ས་ལ་དབང་
། །
གླིང་གཉིས་འདོད་པའི་ཁམས་ལ་དབང་། །གླིང་གསུམ་པ་ནི་ནོར་ལ་དབང་། །གླིང་
བཞི་པ་ནི་ཆོས་ལ་དབང་། །དུམ་བུ་ལྔ་པ་རིགས་བརྒྱུད་འཕེལ། །ཡོན་ཏན་མེད་ཀྱང་
སློབ་དཔོན་བྱེད། །དུམ་བུས་ཀྱང་ནི་ཕན་ཐོགས་ནུས། །རང་སྟོབས་མེད་ཀྱང་ཐོད་པས་
སྐྱོབ༑ །དུམ་བུ་དྲུག་པ་ལ་སོགས་པ། །དུམ་བུ་མང་བས་རང་གཞན་ཕུང་། །ཞེས་དང་།



1
བདུད་རྩི་སྨན་གྱི་སྒྲུབ་ཐབས་ལས། སྐུ་གསུམ་ལྷུན་གྲུབ་རྡོ་རྗེ་ཀ་པཱ་ལ། །ཞེས་མཚན་
ལྡན་སྲུབས་མེད་ཚངས་སྐུད་ཅན་དང་། །མི་འགྱུར་གཡུང་དྲུང་རྡོ་རྗེ་ཀ་པཱ་ལ། །ཞེས་
རུས་སྦལ་གྱི་ཐོད་པ་དང་། མི་འགྱུར་སྲ་མཁྲེགས་རྡོ་རྗེ་ཀ་པཱ་ལ། །ཞེས་དཀར་པོ་ཟླུམ་
པོ་དང་། །ཡིད་བཞིན་གཏེར་ལྡན་རྡོ་རྗེ་ཀ་པཱ་ལ། །ཞེས་སུལ་མང་འབུར་བཞི་པ་དང་། །
ཁམས་གསུམ་དབང་སྡུད་རྡོ་རྗེ་ཀ་པཱ་ལ། །ཞེས་ཟླ་གམ་གཤོང་བུ་གཉིས་པ་དང་། །ཆོ་
འཕྲུལ་རྟགས་འབྱིན་རྡོ་རྗེ་ཀ་པཱ་ལ། ཞེས་གྲུ་གསུམ་གཤོང་བུ་གསུམ་པ་དང་། །མི་
ཤིགས་མཛོད་ལྡན་རྡོ་རྗེ་ཀ་པཱ་ལ། །ཞེས་སེངྒེའི་ཐོད་པ་དང་། །སྲིད་པ་ཡོངས་གྲོལ་རྡོ་རྗེ་
ཀ་པཱ་ལ། །ཞེས་གླང་ཆེན་ཐོད་པ་དང་། །དུག་གསུམ་གཏན་དཀྲུགས་རྡོ་རྗེ་ཀ་པཱ་ལ།
ཞེས་ལྷ་ཆེན་ཐོད་པ་དང་། །མཚན་མ་སྤྲོས་བྲལ་རྡོ་རྗེ་ཀ་པཱ་ལ། །ཞེས་མི་ཆེན་གྱི་ཐོད་པ་
རྣམས་སུ་གསུངས་སོ། །ཇི་ལྟར་བརྟགས་པའི་ཚུལ་ཡང་། ཨ་ཡིག་ལ་སོགས་ཡིག་
འབྲུ་དང༌། །བཀྲ་ཤིས་རྟགས་བརྒྱད་རྒྱལ་སྲིད་བདུན། །རལ་གྲི་ལ་སོགས་མཚོན་ཆ་
དག །བུར་དོད་རི་མོ་ཡོད་གྱུར་ན། །མཆོག་ཏུ་བཟང་བའི་ཐོད་པ་ཡིན། །ཞེས་དང་།
མདོག་ལེགས་དཀར་ལ་དུང་འཚེར་འདྲ། །སེར་ལ་མདངས་ལྡན་གསེར་དང་འདྲ། །
སྣུམ་ལ་ཟླུམ་པ་མཆོང་གོང་འདྲ། །ཡ་ཡོ་མེད་ཅིང་ནོར་བུ་འདྲ། །ཞེས་དང་། དཀར་པོ་
ནད་དང་སྡུག་བསྔལ་ནི། །སེར་པོ་འཁོར་དང་ལོངས་སྤྱོད་རྒྱས། །དམར་པོ་མི་ནོར་
དབང་དུ་སྡུད། །ལྗང་དང་ནག་པོ་མངོན་སྤྱོད་འགྲུབ། །ཟླུམ་པོ་གྲུ་བཞི་ཟླ་གམ་དང་། །
གྲུ་གསུམ་རྣམས་ཀྱང་དེ་བཞིན་ནོ། །ཞེས་དང་། མཚན་ཉིད་ལྡན་པའི་ཀ་པཱ་ལ། །དཔྱིད་
།



གསུམ་ཟླ་སྟོད་སྔ་དྲོ་རྙེད། །ནད་དང་སྡུག་བསྔལ་ཁ་སྨྲས་ཞི། །དབྱར་གསུམ་ཟླ་སྟོད་
ཉིན་ཕྱེད་རྙེད། །ཟས་ནོར་ལོངས་སྤྱོད་འཕེལ་ཞིང་རྒྱས། །སྟོན་གསུམ་ཟླ་སྨད་ཕྱི་དྲོ་
རྙེད༑ །མི་ནོར་ཟས་གསུམ་དབང་དུ་སྡུད། །དགུན་གསུམ་ནམ་སྟོང་སྲོད་ལ་རྙེད། །
མཐུ་དང་ནུས་པ་དབང་ཐང་རྒྱས། །ཞེས་གསུངས་པ་ལྟར་མཚན་ལྡན་གྱི་ཀ་པཱ་ལ་བཅུད་
དང་ལྡན་པ་བྱིན་གྱིས་བརླབས་ནས་བཅང་བ་དང་། དཀྱིལ་འཁོར་དུ་མཆོད་པའི་ཚུལ་
རྒྱས་པ་ནི། སྒྲུབ་ཐབས་སོ་སོའི་གཞུང་གཞན་དང་། ཁྱད་པར་ཐོད་པ་བརྟག་པའི་རིམ་
པ་ནི། སངས་གླིང་བླ་མ་དགོངས་འདུས་དང་། མཁས་གྲུབ་ཐམས་ཅད་མཁྱེན་པའི་
ལེགས་བཤད་རྣལ་འབྱོར་རོལ་བའི་དགའ་སྟོན་དང་། པད་དཀར་ཆུན་པོ། ཆོས་རྗེ་མི་
ཕམ་པའི་གསུང་འདོད་དགུའི་འབྱུང་གནས་སོགས་ལས་ཤེས་པར་བྱའོ།། ༈ ཁ་ཊཱམ་
ག་ནི། ནམ་མཁའི་ཀེང་རུས་སམ་ནམ་མཁའི་དབྱུག་པ་ཞེས་བྱ་སྟེ། ཨ་བྷི་དྷ་ནའི་ལེའུ་
དགུ་པ་ལས། རྡོ་རྗེ་ཁ་ཊཱམ་གའི་སྟེང་དུ་རྩེ་མོ་ལྔ་པའི་རྡོ་རྗེ་རབ་ཏུ་འཇིགས་པ་དྲིལ་བུ་
འཕྱང་ཞིང་སྣ་ཚོགས་པའི་བ་དན་རབ་ཏུ་དཔྱངས་པ། དབུས་སུ་སྣ་ཚོགས་རྡོ་རྗེས་མཚན་
པ༑ འོག་ཏུ་རྡོ་རྗེ་རྩེ་གཅིག་པ་ཞེས་འབྱུང་བ་ལྟར། རྭ་དབུས་མ་རིང་བ་ནི་རྡོ་རྗེ་རྩེ་གཅིག་
པ་དང་། རྡོ་རྗེ་ཕྱེད་པ་རྩེ་ལྔ་པ་ནི་དོན་དམ་གཉིས་སུ་མེད་པའི་བྱང་ཆུབ་ཀྱི་སེམས་མཚོན་
པའོ༑ མི་རྐང་ངམ་སྒལ་ཚིགས་ཀྱི་དབྱུག་པ་ནི། ཆོས་ཐམས་ཅད་ཀྱི་རང་བཞིན་བདག་
མེད་པར་མཚོན་པ་དང་། དེ་ལྟར་སྟོང་ཉིད་སྙིང་རྗེ་ཟུང་དུ་འཇུག་པའི་ལམ་ལས་འབྲས་
བུ་སྐུ་གསུམ་འབྱུང་བས་ན། དེའི་སྟེང་དུ་སྣ་ཚོགས་རྡོ་རྗེ་ནི་སྤྲུལ་པའི་སྐུ་སྟེ། ཕྲིན་ལས་
རྔ



:
སྣ་ཚོགས་པས་སེམས་ཅན་གྱི་དོན་བྱེད་པའོ། དྲིལ་བུ་དང་དར་བ་དན་རྣམས་ཀྱིས་བརྒྱན་
པ་ནི། ཐབས་སྣ་ཚོགས་ཀྱིས་གདུལ་བྱ་རྣམས་སྐྱོང་བའོ། དེའི་སྟེང་དུ་བུམ་པ་བདུད་
རྩིས་བཀང་བ་ནི་ལོངས་སྤྱོད་རྫོགས་པའི་སྐུ་མཚོན་པའོ། དེའི་སྟེང་དུ་ཐོད་པ་སྐམ་པོ་
སུམ་བརྩེགས་ནི་ཆོས་ཀྱི་སྐུ་སྟེ། རྣམ་ཐར་སྒོ་གསུམ་གྱི་བདག་ཉིད་དོ། དེའི་སྟེང་དུ་རྡོ་རྗེ་
བརྩེགས་པ་ནི་སྦྱང་གཞི་ཕུང་པོ་ལྔ་གནས་སུ་དག་པས་འབྲས་བུ་སྐུ་ལྔ་དང་ཡེ་ཤེས་ལྔ་
མཚོན་པའོ། དེ་ལྟར་རྒྱུ་དང་ལམ་དང་འབྲས་བུའི་ཆོས་ཐམས་ཅད་མཚོན་པས་ན་སློབ་
དཔོན་ཆེན་པོས་ཁ་ཊཱམ་ག་རྟགས་བརྒྱད་ལྡན་པ་རྣལ་འབྱོར་པ་རྣམས་ཀྱིས་འཆང་བར་
གསུངས་ཏེ། དུག་གསུམ་འཇོམས་པའི་ཕྱིར་རྩེ་མོ་གསུམ་འབྲུ་གསུམ་གྱིས་མཚན་པ།
ཡོན་ཏན་རིན་པོ་ཆེའི་བཅུད་ཀྱིས་གང་བའི་ཕྱིར་བདུད་རྩིའི་བུམ་པ། ཕྲིན་ལས་རྣམ་བཞི་
ལྷན་གྱིས་གྲུབ་པའི་ཕྱིར་སྣ་ཚོགས་རྡོ་རྗེ། ཡེ་ཤེས་ལྔའི་རང་འོད་གསལ་བའི་ཕྱིར་དར་
སྣ་ལྔ་ཡི་ཅོད་པཎ་འཕུར་བ། དུག་ལྔ་གནས་སུ་དག་པའི་ཕྱིར་རྟིང་པ་རྡོ་རྗེ་རྩེ་ཕྱེད་པ།
གཞི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་ལས་ཐུགས་རྗེ་གཡོ་བའི་ཕྱིར་ཡུ་བ་
ནས་འབྲས་ཀྱིས་མཚན་པ། སྐུ་ལྔ་ཡོངས་སུ་རྫོགས་པའི་ཕྱིར་རིམ་པར་རྣམ་པར་སྣང་
མཛད་ཀྱི་ངོ་བོར་ཡི་དམ་གྱི་སྲོག་འཁོར། རྡོ་རྗེ་སེམས་དཔའི་ངོ་བོར་མེ་ལོང་། རིན་ཆེན་
འབྱུང་ལྡན་གྱི་ངོ་བོར་རིན་པོ་ཆེའི་ཕྲེང་བ། འོད་དཔག་མེད་པའི་ངོ་བོར་ཅང་ཏེའུ་གླེགས་
བམ་གྱིས་སྤྲས་པ། དོན་ཡོད་གྲུབ་པའི་ངོ་བོར་དྲིལ་བུ་དང་གཡེར་ཁས་བརྒྱན་པ་སྟེ་
རྟགས་བརྒྱད་ལྡན་པ་དགོས་སོ། ལྷ་ཡི་ཕྱག་མཚན་ཁ་ཅིག་ནི་མདུང་ལྟར་རྩེ་གཅིག་པ་



དང་། ལ་ལར་ནི་རྩེ་མོ་ནོར་བུས་བརྒྱན་པའང་ཡོད་དོ། རིང་ཐུང་གི་ཚད་ནི་སྦྱངས་གཞི་
ཀྱིས་ཡེ་ཤེས་ལྔ་འདྲེན་པར་མཚོན་ལ། རིང་བའི་ཚད་ནི་འདོམ་གང་ལས་ལྷག་པ་ཡིན་
ལ༑ ཐུང་བའི་མཐར་ཐུག་པ་ནི་རྟེན་ཅིང་འབྲེལ་བར་འབྱུང་བའི་ཡན་ལག་རྣམས་མཚོན་
པའི་ཕྱིར་སོར་བཅུ་གཉིས་སོ། འོན་ཀྱང་ལུས་ཀྱི་གྲུ་མོར་བཅངས་པ་ལ་ཇི་ལྟར་འཚམས་
ཤིང་བདེ་བ་ཉིད་གཙོ་བོར་བཟུང་ངོ་།། ༈ ཕུར་པ་ནི། ཆོས་ཉིད་དེ་བཞིན་ཉིད་ཀྱི་ངོ་
བོར་འཁོར་འདས་ཀྱི་སྣང་བ་ཐམས་ཅད་རུབ་ཀྱིས་ཆུབ་པ་སྟེ། ཕུར་པ་རྡོ་རྗེ་ཁྲོས་པ་ལས།
ཁྱབ་བརྡལ་ཆོས་ཉིད་མི་འགྱུར་བ། །སྣང་སྲིད་འཁོར་འདས་ཀུན་ལ་ཁྱབ། །དབྱིངས་
དང་ཡེ་ཤེས་དབྱེར་མེད་པས། །རྒྱས་འདེབས་བཛྲ་ཀཱི་ལ་ཡ། །ཞེས་གསུངས་པ་ལྟར་ངོ་
བོ་ནི་གནས་ལུགས་འདུས་མ་བྱས་པའི་རང་བཞིན་དུ་འཁོར་འདས་བརྟན་གཡོ་སྣོད་
བཅུད་ཐམས་ཅད་རྒྱས་འདེབས་པའོ། ངེས་ཚིག་སྐྱེ་འགག་དང་ཐབས་ཤེས་གཉིས་སུ་
མེད་པའི་ཀློང་དུ་བསྟིམ་པར་བྱེད་པའོ། དབྱེ་བ་ལ། རིག་པ་ཡེ་ཤེས་ཀྱི་ཕུར་བུ། ལྷག་
པ་བྱང་ཆུབ་སེམས་ཀྱི་ཕུར་བུ། ཐུགས་རྗེ་སྤྲུལ་པའི་ཕུར་བུ། མཚན་མ་རྫས་ཀྱི་ཕུར་བུ་
དང་བཞི་ལས་འདིར་ཕྱི་མ་སྟེ། རྒྱུ་ནི་གནམ་ལྕགས་ཁྲོ་ཆུའི་ལྕགས་དང་མི་བསད་མདུང་
ལྕགས་མདེལ་ལྕགས་གཟེར་ལྕགས་རྣམས་དང་། སེང་ལྡེང་ཚེར་ནག་སོགས་དྲག་ཤིང་
ལས་བྱས་པར་བཀའ་བརྒྱད་བདེ་འདུས་སོགས་ལས་བཤད་ཀྱང་། གསང་རྒྱུད་ལས།
དངུལ་ལམ་དཀར་པོའི་ཤིང་རྣམས་ནི། །ཞི་བའི་ལས་ཀྱི་ཕུར་པའི་རྒྱུ། །གསེར་རམ་



78
11
སེར་པོའི་ཤིང་རྣམས་ནི། །ཡོན་ཏན་རྒྱས་པའི་ཕུར་བུའི་རྒྱུ། །ཟངས་སམ་དམར་པོའི་
ཤིང་རྣམས་ནི། །གསུང་མཆོག་དབང་གི་ཕུར་བུའི་རྒྱུ། །ལྕགས་སམ་ནག་པོའི་ཤིང་
རྣམས་ནི། །དྲག་པོའི་ལས་ཀྱི་ཕུར་བུའི་རྒྱུ། ཞེས་པ་ལྟར་ལས་བཞི་སོ་སོར་གསུངས་པ་
ཉིད་འཐད་པར་མཐོང་ངོ༌། ཚད་ནི་སོར་གསུམ་པ་བཞི་པ་བརྒྱད་པ་བཅུ་གཉིས་བཅོ་
བརྒྱད་རྣམས་སམ། ཡང་ན་ཧེ་རུ་ཀ་རོལ་པར། རྣམ་ཤེས་ཚོགས་བརྒྱད་ལ་གདབ་པའི་
སོར་བརྒྱད། སྐྱེ་མཆེད་བཅུ་གཉིས་ལ་གདབ་པའི་སོར་བཅུ་གཉིས། ཁམས་བཅོ་བརྒྱད་
ལ་གདབ་པའི་སོར་བཅོ་བརྒྱད། སྒོ་གསུམ་ལ་གདབ་པས་སོར་གསུམ། དབང་པོ་དགུ་
ལ་གདབ་པའི་སོར་དགུ་སོགས་སུ་བཤད་དོ། དབྱིབས་ནི། ཐུགས་རྗེ་ཁྲོས་པ་རྩ་རྒྱུད་
ལས༑ མགོ་བོ་རྒྱ་མདུད་རྩེ་ཟུར་གསུམ། །སྐྱེད་པ་རྒྱ་མདུད་གཞལ་ཡས་ཁང་། །བཅུམ་
གཞོག་ལ་ནི་སོར་བཅུ་གཉིས། །བསྙེན་པའི་ཕུར་པ་དེ་བཞིན་བྱ། །ཞེས་པ་ལྟར། ལས་
བཞིའི་ཕུར་པ་སོ་སོར་རྩེ་མོ་རྡོ་རྗེ་རིན་ཆེན་པདྨ་རྒྱ་གྲམ་རྣམས་དང་། སྨད་ཀྱི་ཕུར་ཞབས་
ཟླུམ་པོ་གྲུ་བཞི་ཟླ་གམ་ཟུར་གསུམ་ཅན་དུ་བྱ་བར་གསུངས་སོ། མཚོན་དོན་དག་སྦྱོར་ནི།
ཁྲོ་ཞལ་གསུམ་མམ་གཅིག་གིས་མཚན་པ་ནི་འཁོར་བའི་ས་བོན་མ་རིག་པའམ་དུག་
གསུམ་རྩད་ནས་བཅོམ་པའི་བརྡའོ། ཡེ་ཤེས་དྲུག་མཚོན་པའི་ཕྱིར་སྐེད་པ་རྒྱ་མདུད་ཟུར་
དྲུག་གིས་བརྒྱན་པ། རྣམ་ཤེས་ཚོགས་བརྒྱད་ཀྱི་རྟོག་པ་འཇོམས་པའི་བརྡར་སྐུ་སྨད་ཟུར་
བརྒྱད་པ། ལོངས་སྤྱོད་འདུ་ཞིང་འགྲོ་བ་རྣམས་ཐུགས་རྗེས་མི་གཏོང་བའི་བརྡར་མ་ག་
རའི་ཁ་ནས་སྦྱིན་ཆུན་འཕྱང་བ། ཕུར་ཞབས་ཟུར་གསུམ་ནི་མ་དག་པའི་སྒོ་གསུམ་སྐུ་
་



གསུང་ཐུགས་ཀྱི་དཀྱིལ་འཁོར་དུ་བསྒྲལ་ཅིང་ས་གསུམ་ཟིལ་གྱིས་གནོན་པའི་བརྡར་
གྱུར་པའོ། བྱེ་བྲག་ཏུ་གསང་རྒྱུད་ལས། ཙནྡན་དཀར་པོའི་ཕུར་པ་ཡིས། །ནད་རྣམས་
མ་ལུས་ཞི་བར་བྱེད། །སྐྱེར་པའི་ཕུར་པ་ཟུར་བཞི་ཡིས། །ཚེ་དང་ལོངས་སྤྱོད་རྒྱས་པར་
བྱེད༑ །སེང་ལྡེང་ཕུར་པ་ཟླ་གམ་གྱིས། །ཐམས་ཅད་དབང་དུ་སྡུད་པར་བྱེད། ཅེས་
དང་༑ གསེར་གྱིས་བྱང་ཆུབ་སེམས་རྒྱས་བྱེད། །ཙནྡན་དམར་པོའི་ཕུར་པ་ཡིས། །ཕོ་
མོ་དབང་དུ་འདུ་བར་བྱེད། །ཟངས་ཀྱིས་རྒྱལ་པོ་དབང་དུ་སྡུད། །ཤིང་གི་གདོན་རྣམས་
དབང་དུ་སྡུད། །ཅེས་དང་། གཞན་ཡང་ཞི་བའི་ཕུར་བུས་ནད་གདོན་འཇིགས་བརྒྱད་
ལས་སྐྱོབ་པ་དང་། རྒྱས་པའི་ཕུར་བུས་ཚེ་བསོད་འབྱོར་དྲུག་སྤེལ་བ་དང་། དབང་གི་
ཕུར་བུས་སྲིད་གསུམ་སྐྱེ་འགྲོ་དབང་དུ་སྡུད་པ་དང་། དྲག་པོའི་ཕུར་བུས་དགྲ་བགེགས་
བདུག་པ་ཅན་རྣམས་ཞི་བར་གསུངས་སོ། དེ་ལྟར་དམ་ཚིག་གི་རྫས་ཆག་ཚད་རབ་
གནས་བྱིན་རླབས་དང་ལྡན་པའི་ཕུར་བུ་ནི་གང་དུ་བཞུགས་པའི་ས་ཕྱོགས་དག་ཀྱང་
མཆོད་རྟེན་གྱི་རང་བཞིན་དུ་བཤད་དེ། ཡེ་ཤེས་རྩེ་མོའི་རྒྱུད་ལས། བསྐལ་པ་ཇི་སྲིད་
སྟོངས་ན་ཡང་། །ས་དང་ནམ་མཁའ་ཕྱོགས་ཀུན་ཀྱང་། །མཆོད་རྟེན་ཆེན་པོ་ཁོ་ནར་
ངེས༑ ༑འདི་ལ་རྣམ་པར་དཔྱད་མི་དགོས། །གང་གིས་སྒྲུབ་པ་མ་སོང་ཡང་། །དེ་ལ་
འབད་པ་མི་དགོས་པར། །འབྲས་བུ་གྱ་ནོམ་ཕུན་སུམ་ཚོགས། །ཞེས་སོགས་གསུངས་
པ་ལྟར་གནས་སྐབས་དང་མཐར་ཐུག་གི་འདོད་དོན་འགྲུབ་ཅིང་འཇིགས་ཚོགས་མཐའ་
དག་ལས་སྐྱོབ་པར་ནུས་པ་ནི་གདོན་མི་ཟ་བ་ཡིན་ནོ།། ༈ གྲི་གུག་ནི། དཔལ་ལྡན་



0
མགོན་པོའི་རྒྱུད་ལས། གྲི་ལྕགས་ལས་བྱས་གྲི་གུག་ནི། །རྣོ་ཞིང་སོར་བཅུ་ཚད་དང་
ལྡན༑ ༑ཡུ་བ་རྡོ་རྗེ་ཕྱེད་པ་ཡི། །ལྟེ་བ་ཧཱུྃ་གིས་མཚན་པར་བྱ། །ཞེས་པ་ལྟར་མི་བསད་
པའི་གྲི་སོགས་མཚོན་ཆ་དེ་དངོས་པོ་གཞན་གྱི་དབྱིབས་སུ་མ་བསྒྱུར་བར། མགར་བ་
དམེ་བོ་དག་གིས་སོལ་ཆེན་བསྲེགས་ནས་གྲི་གུག་སོར་བཅུ་པ། ཡུ་བ་རྡོ་རྗེ་ཕྱེད་པའི་
ཏོག་ཅན། སྲབ་ལ་རྣོ་བ་ཡུ་བའི་མཚམས་སུ་ཧཱུཾ་གིས་མཚན་པར་བྱས་པ་ནི་དཔལ་ལྡན་
མགོན་པོ་སོགས་ཀྱི་ཐུགས་རྟེན་ནོ། གཞན་ཡང་མཁའ་འགྲོ་སྡེ་ལྔ་སོགས་ལ་རིན་ཆེན་
སོགས་རིགས་སོ་སོའི་ཁ་དོག་དང་ལྡན་པའི་རྒྱུ་ལས་གྲུབ་པ་ལ། རྡོ་རྗེ་གྲི་གུག །རིན་
ཆེན་གྲི་གུག །པདྨའི་གྲི་གུག །རྒྱ་གྲམ་གྲི་གུག་སོགས་སུ་བཞེད་པ་དང་། དབྱིབས་ལ་
གྲུབ་མཐའ་ཁ་ཅིག་རྩེ་གུག་པ་མི་འདོད་ཀྱང་། སྔ་འགྱུར་རིག་འཛིན་རྣམས་ཀྱི་བཞེད་
སྲོལ་ལྟར་ན། ཕོ་གྲི་རྩེ་གུག་པ་དང་། མོ་གྲི་རྩེ་བཀྱེད་པའི་ཁྱད་པར་དག་ཀྱང་གསུངས་
སོ༑ བཅང་བའི་དགོས་པ་ནི། བརྟག་གཉིས་ལས། ང་རྒྱལ་ལ་སོགས་སྐྱོན་དྲུག་པོ། །
གཅོད་ཕྱིར་གྲི་གུག་རྣམ་པར་འཛིན། །ཞེས་བྱ་བ་གསུངས་སོ།། ༈ རལ་གྲི་ནི་གྲི་
ལྕགས་ལས་བྱས་པ་སོར་ལྔ་པ་ཡུ་བ་རྡོ་རྗེས་མཚན་པ། སོ་དང་ཡུ་བའི་མཚམས་སུ་པད་
ཉིའི་སྟེང་མཚལ་དང་པདྨ་རཀྟ་བསྲེས་པའི་སྦྱོ་ཡིག་བྲིས་པ་སྟེ། དཔལ་ལྡན་ལྷ་མོ་
སོགས་ཀྱི་ཐུགས་རྟེན་ནམ་ཕྱག་མཚན་ཡིན་ལ། རིན་པོ་ཆེའི་རལ་གྲི་སོགས་རིགས་སོ་
སོ་ལ་ལྟོས་པའི་དབྱེ་བ་རྣམས་ནི་ཤེས་པར་སླའོ།། ༈ བེང་ནི་རྒྱུ་ཙནྡན་དམར་པོ་
སོགས་ལས་གྲུབ་པ། ཁྲུ་གང་གི་ཚད་ལས་མི་ཐུང་བ། རྩེ་མོ་ཏོག་གིས་མཚན་པ།



མགོ་སྐེད་ཐ་མ་རྒྱ་མདུད་ཅན། སྨད་དབལ་ཟུར་གསུམ་པ། སྟོད་ལ་ཁྱུང་སོགས་འདབ་
ཆགས༑ སྐེད་པར་འབྲུག །སྨད་ལ་སྟག་གཟིགས་ཀྱིས་གཟུགས་བྲིས་པའམ་འབུར་དུ་
དོད་པ་སྟེ། མགོན་པོ་ཚོགས་བདག་སོགས་ཀྱི་རྟེན་ནོ།། ༈ གཡབ་དར་ནི། རྡོ་རྗེ་རྭ་
དགུ་གདེངས་པའི་རྩེ་མོར་མཐིང་ནག་གི་དར་ལ་མ་མགོན་ལྕམ་དྲལ་རྣམས་ཀྱི་འབོད་
སྔགས་གསེར་རམ་མཚལ་གྱིས་བྲིས་པ་དང་། རྩེ་ལྔའི་རྭ་ལ་དར་ཚོན་སྣ་ལྔ་བཏགས་པ་
དང་༑ ཧསྟ་སྟེ་སོར་མོ་ལྔ་ལྡན་མི་ཡི་ལག་པ་ལ་དར་མཚོན་སྣ་ལྔ་ལས་ཐུན་གང་རུང་
བཏགས་པ་དང་། ཡང་རྡོ་རྗེའི་རྩེ་ལ་མི་སྤགས་གཡང་གཞིར་མཚོན་དོན་བྲིས་པ་དང་།
དཔལ་ལྡན་ལྷ་མོ་སྒོས་ཀྱི་གཡབ་དར་ན་ཆུང་ཚད་ལྡན་ཆུ་གྲིར་ཤི་བའི་ལག་གཡས་པའི་
སྲིན་ལག་ལ་དར་མཐིང་ནག་བཏགས་པར་དཔའ་བོ་གཡུལ་དུ་འཆི་ཁ་མའི་ཟུངས་ཁྲག་
གིས་འབོད་སྔགས་བྲིས་པ་རྣམས་ཏེ། ཇི་སྐད་དུ། ཞིང་ཆེན་གཡབ་མོ་བརྡ་ཡིས་མཚོན་
ནས་ཀྱང་། མ་ལུས་འཁོར་བ་སྤངས་ཏེ་གཤེགས་སུ་གསོལ། ཞེས་དང་། འབོད་པའི་
དམ་རྫས་ཡིན་པའི་ཕྱིར། །ཞིང་ཆེན་གཡང་གཞིས་ཐུགས་དམ་བསྐང་། །ཞེས་སོགས་
ཕྲིན་ལས་ཀྱི་གཞུང་རྣམས་ལས་འབྱུང་བ་ལྟར་གསོལ་མཆོད་སྒྲུབ་པའི་དུས་དར་གྱི་
གཡབ་མོ་དང་། རྦད་བསད་བཟློག་བསྐུལ་གྱི་ལས་ལ་ཞིང་གི་གཡབ་མོ་འཐད་ཆེ་བར་
སློབ་དཔོན་བཀྲིས་རྒྱ་མཚོ་བཞེད་དོ།། ༈ འབྲུབ་ཁུང་ནི། རྒྱུ་ལ་རབ་ཟངས་ལྕགས་
འབྲིང་ས་རྡོ་ཐ་མ་ཤིང་སོགས་སྲ་མཁྲེགས་ཚོན་གྱིས་བསྒྱུར་བ། རྒྱར་ཁྲུ་གང་དཔང་དུ་
ཁྲུ་ཕྱེད། ཁ་ཁྱེར་གསུམ་ལྡན། ཁ་ཁྱེར་དང་པོ་ལ་ཤ་ཟན་བྱ་རིགས་མང་པོ་འཕུར་ལྡིང་



s2
འཇོལ་སྟབས། བར་མ་གཅན་གཟན་དང་ཁྱུང་འབྲུག་མང་པོ་རྔམས་པ། འོག་མ་ལ་མི་
རོ་རྟ་རོ་མང་པོ་རྫ་ལྟར་ཉིལ་བ། ཕྱི་རོལ་ནག་ལ་མེ་འབར་བ། ནང་དམར་ལ་ཡངས་
ཤིང་གཏིང་ཟབ་པ། །ཁ་ཁྱེར་ལ་རྩང་ཐོད་མེ་རི་གསུམ་གྱིས་བརྒྱན་པ་སྟེ། འཇམ་དཔལ་
གཤིན་རྗེ་ཚེ་བདག་སོགས་ཆོ་གའི་རིམ་པ་རྣམས་ནས་བསྟན་པ་ལྟར། རྟོགས་གོམས་
དང་ལྡན་པའི་རྣལ་འབྱོར་པ་རྣམས་ཀྱིས་ལས་རབ་འབྱམས་ལ་འཇུག་པའི་གནད་སྤྱིར་
བཀའ་མས་ཁོག་ཕུབ། གཏེར་མས་ཟུར་བརྒྱན་ཏེ་ཉམས་སུ་བླངས་པ་ལ། རྒྱུད་དབང་
དང་འབྲེལ། དབང་སྒྲུབ་ཐབས་དང་འབྲེལ། སྒྲུབ་ཐབས་ཕྲིན་ལས་དང་འབྲེལ།
ཕྲིན་ལས་ཕྱག་བཞེས་དང་འབྲེལ། ཕྱག་བཞེས་ཉམས་མྱོང་དང་འབྲེལ་དགོས་པར་
གསུངས་པ་བཞིན་ཡེ་ཤེས་ལྷ་ཡི་བསྙེན་སྒྲུབ་མཐར་ཕྱིན་ཏེ་སྲུང་བཟློག་བསད་པའི་
རྟགས་མ་ནོར་བ་གྲུབ་རྗེས་མནན་བསྲེག་འཕང་པའི་ལས་སྦྱོར་ལ་འཇུག་ཚུལ་དངོས་བླ་
མ་མཚན་ལྡན་གྱི་མན་ངག་དང་ཟབ་གནད་ཤའི་གབ་རྒྱ་ལས་ཤེས་པར་བྱ་ཞིང་། ཉོན་
མོངས་རང་མཚན་པས་ནི་གསང་སྔགས་ཀྱི་ཚུལ་ཟབ་མོ་ལ་འཇུག་མི་ནུས་ཤིང་ཉེས་པ་
ཚད་མེད་པས་རང་གཞན་ཕུང་ལ་སྦྱོར་བ་ཡིན་པས་གཟབ་བོ།། ༈ ཐུན་རྭ་ལ་སྐམ་
ཐུན་གྱི་སྣོད་ནི་གླང་རོག་པོའི་རྭ་གཡས་པ་ལ་སྟོད་ལ་བྱ་རོག །སྐེད་པར་སྦྲུལ། སྨད་ལ་
ཕག་ནག་པོའི་གཟུགས་བྲིས་པའམ་འབུར་དུ་བསྐོས་པ་སྟེ་སྲིད་པའི་རྩ་བ་དུག་གསུམ་
འཇོམས་བྱེད་དུ་མཚོན་པ་དང་། རློན་ཐུན་གྱི་སྣོད་ནི། གླང་རུ་གཡོན་པ་ལ་བྱ་སྦྲུལ་ཕག་
གསུམ་གྱི་གཟུགས་བྲིས་པ་སྟེ་འདི་དག་དཔལ་ཟླ་གསང་རྒྱུད་ཀྱི་དགོངས་པར་གསུངས་



3
སོ༑ ༈ དགང་བླུགས་ནི། དེ་ལ་སྤྱིར་དགང་བླུགས་ཀྱི་རྣམ་གཞག་ཕྱི་ནང་གསང་བ་
གསུམ་ལས། ཕྱི་ཡི་དགང་བླུགས་ཀྱི་རྒྱུ་ནི། རབ་གསེར་དངུལ། འབྲིང་ཟངས་
ལྕགས༑ ཐ་མ་རྫ་རྡོ་སོགས་མི་དང་དུད་འགྲོས་འགོམ་གཡུག་མ་སོང་བའི་དངོས་པོ་ལ།
དབྱིབས་ནི་ལས་སོ་སོའམ་ཡང་ན་ལས་བཞིའི་མཚན་མ་ཅན་ཏེ། ཆེ་ཚད་འབྲིང་པོའི་
ཉིས་འགྱུར་གྱི་ཆ་དང་། ཆུང་ཟད་འབྲིང་པོའི་ཕྱེད་འཕྲི་བ་སྟེ། དེ་ལ་འབྲིང་པོའི་ཚད་ནི།
དགང་གཟར་གྱི་ཡུ་བ་སྐྱེས་བུ་ཚད་ལྡན་གྱི་མཐེའུ་ཆུང་གི་སོར་ཉི་ཤུ་རྩ་བཞི་པ། སྦོམ་དུ་
ལག་པ་རྡོ་རྗེ་དང་བཅས་པའི་ཁུ་ཚུར་གྱིས་བཟུང་རུང་བ་ཙམ་མོ། མགོ་བོ་ནི་ཡུ་བའི་སྟེང་
དུ་རྒྱུར་སོར་བཞི་གྲུ་བཞི་པ། སྟེང་དུ་སོར་ཕྱེད་ལ་རྡོ་རྗེའི་ཕྲེང་བས་སྤྲས་པ། ཟབས་སུ་
སོར་གཉིས་ཀྱིས་དམའ་བ་ལ་རྡོ་རྗེ་རྩེ་ལྔ་སོར་ལྔའམ་སོར་གཉིས་པས་མཚན་པ། ཁ་
ཟུར་པད་འདབ་ཀྱི་དབྱིབས་ཅན། ཟབས་སུ་སོར་བཞི་པ། མཐེའུ་ཆུང་གི་ཚད་ལ་སོར་
བཞི་པའི་རྡོ་རྗེས་མཚན་པ། སྲིད་དུ་བཅུད་འཛེགས་པའི་སྦྲ་ག་མཐེའུ་ཆུང་ཤོང་བ། དེ་ཡི་
སྟེང་དུ་རྡོ་རྗེ་རྩེ་གསུམ་པ་སོར་བཞི་དང་ལྡན་པ། ཡུ་བའི་འོག་ཏུ་རིན་པོ་ཆེས་སྤྲས་པའོ།
བླུགས་གཟར་གྱི་ཡུ་བ་ཡང་དགང་གཟར་ལས་ཕྱེད་ཀྱིས་ཕྲ་བས་ཁྲུ་གང་བ། མགོ་སོར་
བཞི་པ་ཟླ་གམ་དབྱིབས་ཅན། ཁ་ཁྱེར་སོར་གཅིག་གམ་གཉིས། ཟབས་སུ་སོར་གཅིག་
གམ་གསུམ་པའི་དབུས་རྡོ་རྗེ་རྩེ་ལྔ་སོར་གཉིས་པས་མཚན་པ། ཡུ་བའི་འོག་ཏུ་རྡོ་རྗེ་དང་
རིན་པོ་ཆེའི་ཕྲེང་བ་སྤྲས་པ་སོགས་མདོར་ན་མཐོང་བརྒྱུད་ཕྱག་ལེན་ལས་བྱུང་བའི་དངོས་
རྙིང་ལྟར་བཟོ་བོ་མཁས་པས་མཛེས་ཤིང་བཀོད་ལེགས་པའི་རྣམ་པ་ཇི་ལྟར་རིགས་པས་



64
ཁྱད་འདོན་པ་ལ་འགལ་བ་མ་མཆིས་སོ། མཚོན་དོན་ནི་དགང་བླུགས་གཉིས་ཐབས་དང་
ཤེས་རབ། དབྱིབས་ནི་ལས་བཞི་སོ་སོ། པདྨ་ནི་སྐྱོན་གྱིས་མ་གོས་པ། རིན་པོ་ཆེ་ནི་
དགོས་འདོད་འབྱུང་བ། རྡོ་རྗེ་ནི་རྣམ་པར་མི་རྟོག་པའི་ཡེ་ཤེས། ཟབས་དང་སྦུ་ག་ནི་
ཤེས་རབ་སྟོང་ཉིད་ཟབ་མོ། ཡུ་བ་ནི་མགྲོན་རྣམས་མཉེས་པར་བྱེད་པའི་ཐུགས་རྗེ་དང་
སྦྱིན་པའི་ཕར་ཕྱིན་རྣམས་མཚོན་པའོ། ནང་གི་དགང་བླགས་ནི། རྐང་ཆེན། མ་ཧེ།
གླང་ཆེན་གྱི་མཆེ་བ་སོགས་རུས་པའི་བྱེ་བྲག་ལས་གྲུབ་པ་རྣམས་ཏེ་ཚད་དང་བཀོད་པའི་
ཁྱད་པར་རྣམས་ནི་སློབ་དཔོན་བཀྲིས་རྒྱ་མཚོའི་གསུང་སྔགས་འཆང་རྒྱན་གྱི་མེ་ཏོག་
སོགས་ལས་ཤེས་པར་འགྱུར་རོ། གསང་བའི་དགང་བླུགས་ནི། ལག་པ་གཡས་
གཡོན་སོར་མོ་དང་བཅས་པ་རྣམས་ཏེ། ཐབས་ཤེས་གཉིས་སུ་མེད་པའི་ལྟ་དགོངས་
ཀྱིས་དགྱེས་སྤྱོད་བཟའ་བཏུང་ཚོགས་འཁོར་སོགས་འདོད་ཡོན་ལ་རོལ་བའི་འགུལ་
བསྐྱོད་ཀྱི་སྦྱོར་བ་ཐམས་ཅད་དོ།། ༈ མགུ་རྩེ་ནི་ཟངས་ལ་དངུལ་གྱི་ཕྲ་ཤན་བཏབ་
པའམ་ཟངས་རག་འཇམ་སང་གང་རུང་། ཆེ་ཚད་ཁྱོརབཅུ་དང་ཆུང་བ་ཁྱོར་བདུན་ཤོང་
བ༑ གཏོར་གཞོང་ཁྱོར་ཉི་ཤུ་ཤོངས་པའི་ཚད་ཅན་མཉྫའི་ཁར་ཐེབས་རྩེ་བཀོད་དེ། སྔོན་
གྱི་དྲང་སྲོང་དང་བྱ་བཏང་བ་རྣམས་ཀྱི་ལུགས་ལྟར་ཆོ་ག་ལ་བརྟེན་ནས་རིགས་དྲུག་སྙིང་
རྗེའི་མགྲོན་དང་། ནོར་བདག་ཛམ་ལ་བཅས་པར་ཆུ་གཏོར་འབུལ་བས་ལན་ཆགས་ཤ་
འཁོན་སྦྱངས་ཤིང་བསོད་ནམས་ཀྱི་ཚོགས་རླབས་པོ་ཆེ་མྱུར་དུ་རྫོགས་པ་སོགས་ཕན་
ཡོན་དཔག་ཏུ་མེད་པ་འཐོབ་པར་འགྱུར་བ་ཡིན་ནོ། མཚོན་དོན་ནི། ལྟོ་བ་ཟླུམ་པོ་ཡངས་



ཤིང་རྒྱ་ཆེ་བ་ནི་སེམས་ཅན་གྱི་ཁམས་ཟད་མི་ཤེས་པ་རྣམས་ཀྱི་འདོད་རྒུ་ཡིད་བཞིན་དུ་
སྐོང་བ་དང་། མཆུ་མཚམས་ནས་དྲས་ཁ་ཅུང་ཟད་ནང་དུ་བསྐུམས་པ་ནི་འགྲོ་བ་རྣམས་
རིམ་གྱིས་བྱང་ཆུབ་ཀྱི་ལམ་ཞི་སྒོ་གཉིས་སུ་མེད་པའི་དོན་ལ་སྦྱོར་བའོ། མཆུ་ཏོ་མགྲིན་
པ་གྱེན་ལངས་ནི་འགྲོ་བ་རྣམས་མཐོ་རིས་དང་ཐར་པའི་ལམ་དུ་འདྲེན་པའོ། སྦྲ་གུ་ནི་
གཉིས་སུ་མེད་པའི་བྱང་ཆུབ་ཀྱི་སེམས་མཚོན་པའོ། ཁ་གཅོད་ལེབ་མོ་ནི་གཟུང་འཛིན་
གྱི་འཁྲུལ་སྣང་ཁེགས་པའོ། གཞོང་པ་ཁྱོན་ཡངས་ཤིང་ནས་འབྲུ་བཤིབས་པ་ལྟ་བུའི་ཕྲ་
བཀོད་པ་ནི་ལུས་ཅན་ཐམས་ཅད་མགྲོན་དུ་གཉེར་ཞིང་ལོངས་སྤྱོད་སྣ་ཚོགས་སྟེར་བའོ།
ཞབས་རྭ་མེད་པ་ཟླུམ་རྗེན་དུ་སྣང་བ་ནི་སྙིང་རྗེའི་གཞན་དབང་དུ་གྱུར་པས་རང་འདོད་ཀྱི་
བློ་དང་བྲལ་བའོ། མཉྫ་སྟེང་འོག་ཏུ་ཚིགས་རྭ་བརྒྱད་དང་ལྡན་པ་ནི། ཚད་མེད་བཞིས་
འགྲོ་དོན་ལ་འཇུག་པ་དང་མཐར་ཐུག་སྐུ་བཞིའི་གོ་འཕང་ལ་འགོད་པར་མཚོན་པའོ། དེ་
ལྟར་གཙང་ཞིང་ཡིད་དུ་འོང་བའི་དངོས་པོ་ཆུ་གཏོར་དང་བསངས་དང་ཁྲུས་དང་གསེར་
སྐྱེམས་སོགས་ལ་སྔར་གྱི་བཟོ་བོ་མཁས་པའི་འདུ་བྱེད་ལས་གྲུབ་པའི་ཚད་ལྡན་དངོས་
རྙིང་ཡོ་བྱད་རྣམས་ལོངས་སུ་སྤྱད་པར་བྱ་བ་ཡིན་ནོ།།
་ ་ ་
༈ བཞི་པ་མཆོད་པའི་ཡོ་བྱད་ཀྱི་རིམ་པ་བཤད་པ་ལ། བླ་མེད་ཡོ་ག་
གསུམ་གྱི་རྒྱུད་སྡེའི་དགོངས་པ་ལྟར་ན། ཕྱི་མཆོད་འདོད་ཡོན་རྣམ་ལྔ། ནང་མཆོད་སྨན་
རཀ་གཏོར་གསུམ། གསང་མཆོད་སྦྱོར་སྒྲོལ་དགའ་བཞིའམ་ཚེ་གལ་མཐུན་གསུམ་གྱི་
མཆོད་པ། དེ་ཁོ་ན་ཉིད་ཏིང་ངེ་འཛིན་ལྷག་པའི་བདེན་པ་དབྱེར་མེད་ཀྱི་ལྟ་དགོངས་



རྣམས་སུ་གསུངས་ལ། གླུ་གར་ཕྱག་རྒྱའི་མཆོད་པ་རྣམས་ཀྱང་སྦྱོར་གྲོལ་གྱི་མཆོད་
པའི་ཁོངས་སུ་གཏོགས་པའོ། ཡང་བཤད་སྲོལ་གཞན་གསང་དབང་དང་འབྲེལ་བ་ལ་
ཚེ་གལ་མཐུན་གསུམ་གསང་མཆོད་དང་སྦྱོར་སྒྲོལ་དེ་ཁོ་ན་ཉིད་དུ་བཤད། རྣམ་གྲངས་
གཞན་ལྟར་སྐུ་ཕྱག་རྒྱ། གསུང་སྙིང་པོ། ཐུགས་ཏིང་ངེ་འཛིན། ཡོན་ཏན་ཡོ་བྱད། ཕྲིན་
ལས་གྱེར་སྒོམ་ལྔ་ནི་བླ་མེད་ཀྱི་མཆོད་པའི་གཙོ་བོར་བཟུང་ངོ༌། མདོར་ན་འདོད་ཡོན་མ་
སྤངས་རྒྱན་དུ་ཤར་བ་ཕྱི་མཆོད། ཉོན་མོངས་མ་སྤངས་རང་སར་གྲོལ་བ་ནང་མཆོད།
འཁོར་འདས་ཀྱི་སྣང་བ་སྣ་ཚོགས་ལ་བླང་དོར་གཉིས་ཆོས་ཀྱི་འཛིན་རྟོག་མེད་པ་གསང་
མཆོད༑ དོན་དམ་པར་འཁོར་འདས་གང་ཡང་མ་དམིགས་པ་སྤྲོས་བྲལ་མཉམ་པ་ཆེན་
པོར་ལ་བཟློ་བ་དེ་ཁོ་ན་ཉིད་ཀྱི་མཆོད་པའོ།། ༈ དེ་ལྟ་བུའི་མཆོད་པའི་རྣམ་གྲངས་
མཐའ་ཡས་པ་ལས་འདིར་ཕྱི་མཆོད་ཀྱི་ཚུལ་འགའ་ཞིག་བསྟན་པ་ལ། དངོས་སུ་འབྱོར་
བ་དང་། ཡིད་ཀྱིས་སྤྲུལ་པའི་མཆོད་པ་གཉིས་ལས། དང་པོ་ལ་ཉེར་སྤྱོད་བདུན་ནི།
ཇི་སྐད་དུ། དཔག་མེད་ནམ་མཁའི་ཁམས་ཉིད་ལས། །མཆོད་ཡོན་བསམ་ཡས་ལྷུན་
གྲུབ་པ། །རབ་འབྱམས་ནམ་མཁའི་ཁམས་བཀང་སྟེ། །གུས་པའི་བློ་ཡིས་འབུལ་བར་
བགྱི༑ ༑ཞེས་དང་། མཆོད་ཡོན་ཕལ་ཆེར་མཆོད་ཡོན་བླ་རེ་དང་། །མཆོད་ཡོན་བཀོད་
པའི་འོད་ཟེར་རབ་བཀྱེ་ཞིང་། །མཆོད་ཡོན་སྣ་ཚོགས་ཀུན་ཏུ་བཀྲམ་བྱས་ནས། །བདག་
ཉིད་ཆེན་པོ་རྒྱལ་བ་དེ་དག་མཆོད། །ཞེས་པ་ལྟར། རིན་པོ་ཆེ་གསེར་དངུལ་ཟངས་རག་
སོགས་ཀྱི་རྒྱུ་ལས་གྲུབ་པའི་ཏིང་བདུན་ཚར་འཇམ་སང་ངམ་ཤིང་ལོ་པ་ཊ་རི་དང་བཀྲ་



ཤིས་པའི་རི་མོ་སྣ་ཚོགས་ཀྱིས་སྤྲས་པའི་སྣོད་གཙང་ཞིང་བཀོད་ལེགས་པ་དང་ཡིད་དུ་
འོང་བར་གུར་གུམ་གྱིས་སྦགས་པའི་མཆོད་ཡོན། ག་བུར་གྱིས་བྲན་པའི་ཞབས་བསིལ།
ཐང་དང་ཆུ་ལས་སྐྱེས་པའི་མེ་ཏོག །ལྷན་སྐྱེས་དང་སྦྱར་བ་ལས་བྱུང་བའི་བདུག་སྤོས།
གསེར་དངུལ་ཟངས་རག་སོགས་ཀྱི་རྒྱུ་ལས་གྲུབ་ཅིང་ཁ་ཁྱེར་དང་ཞབས་རྭ་སྐེད་པ་
རྣམས་འཚམས་ཤིང་བཀོད་ལེགས་པར་ཤིང་ལོ་པ་ཊ་རིས་དང་བཀྲ་ཤིས་པའི་རི་མོ་སྣ་
ཚོགས་བུར་དུ་དོད་པའམ་འཇམ་སང་གང་གི་ཀོང་བུར་རྩི་མར་འབྲུ་མར་གྱི་མར་མེ། རོ་
བརྒྱ་ལྡན་ཞིང་གཡོས་ལེགས་ལྡེ་གུར་སྦྱར་བའི་ཞལ་ཟས། སྨན་སྤོས་སྣ་ཚོགས་སྦྱར་
བའི་དྲི་ཆབ། འབུད་བརྡུང་དཀྲོལ་བའི་རོལ་མོ་རྣམས་སམ། ཡང་ན་གསང་གཞུང་
ལས༑ མཛེས་པའི་མེ་ཏོག་དབུ་ལ་འབུལ། །དྲི་ཞིམ་བདུག་སྤོས་ཤངས་ལ་འབུལ། །
སྣང་གསལ་མར་མེ་སྤྱན་ལ་འབུལ། །མཆོད་དོན་དྲི་ཆབ་སྐུ་ལ་འབུལ། །རོ་ལྡན་ཞལ་
ཟས་ལྗགས་ལ་འབུལ། །ཞེས་པ་ལྟར་ཆུ་གཉིས་རོལ་མོ་དོར་བས་ཉེར་སྤྱོད་ལྔའམ།
མེ་ཏོག་བདུག་སྤོས་མར་མེ་དྲི་ཆབ་སྟེ་འདི་རྣམས་ལ་བཞི་བསྣོལ་གྱི་མཆོད་པ་ཞེས་ཀྱང་
བྱའོ༑ ཡང་ན་རིག་འཛིན་གཏེར་བདག་གླིང་པའི་བཞེད་པ་ལྟར། མཆོད་སྟེགས་ཀྱི་ཤར་
ལྷོ་ནས་བརྩམས་ཆུ་གཙང་འོ་མ་བྲན་པའི་མཆོད་ཡོན། ཙནྡན་ཆུ་དང་སྦྱར་བའི་ཞབས་
བསིལ༑ ཐང་སྐྱེས་ཆུ་སྐྱེས་སོགས་ཀྱི་མེ་ཏོག །ལྷན་སྐྱེས་དང་སྦྱར་བ་ལས་བྱུང་བའི་
བདུག་སྤོས། རྩི་མར་འབྲུ་མར་གྱི་མར་མེ། དཀར་གསུམ་སྨན་སྣ་སྦྱར་བའི་དྲི་ཆབ།
རོ་བཅུད་ཕུན་སུམ་ཚོགས་པའི་ཞལ་ཟས་རྣམས་བཀོད་ལེགས་པར་བཤམས་པའོ།།



༈ མཎྜལ་ནི། རྒྱུ་རིན་པོ་ཆེ་གསེར་དངུལ་ཟངས་རག་ཏུང་དང་འཁར་བ་སོགས་ལས།
ས་གཞི་དང་མཐོ་དམན་རྒྱ་ཚད་བསྟན་པའི་ལྕགས་རི་རིམ་པ་གསུམ་བཅས་ལ། བྲིས་
འབུར་གང་རུང་གི་ཤིང་ལོ་པ་ཏྲ་རིས་དང་། བཀྲིས་རྟགས་བརྒྱད། རྒྱལ་སྲིད་སྣ་བདུན།
འདོད་ཡོན་ལྔ། རིན་ཆེན་ཆ་བདུན་རྣམས་ཀྱིས་བརྒྱན་པ། རྩེ་མོར་རི་དྭགས་ཆོས་འཁོར་
གྱི་ཏོག་དང་བཅས་པ་བཀོད། ཚོམ་བུ་འགོད་ཚུལ་ནི། གཡུ་བྱིར་མུ་ཏིག་སོགས་དང་
འབྲུ་སྣ་གཙང་མ་དྲི་བཟང་གིས་འབགས་པ་ལས། སྤྲུལ་སྐུའི་མཎྜལ་ལ་རྒྱས་པར་ཚོམ་
བུ་བཞི་བཅུ་རྩ་གཅིག །འབྲིང་ལ་ཉི་ཤུ་རྩ་གསུམ། བསྡུས་པར་དགུ །ལོངས་སྐུ་
ལའང་རྒྱས་པར་ཉེར་བཞི། འབྲིང་བཅུ་གསུམ། བསྡུས་པར་བདུན། ཆོས་སྐུ་ལ་རྒྱས་
པར་ཉེར་ལྔ། འབྲིང་ལ་ལྔ། བསྡུས་པ་ལ་ཚོམ་བུ་གསུམ་བཀོད་པར་ཀུན་མཁྱེན་ཀློང་
ཆེན་པས་བཞེད། ཡང་ན་སྤྱི་འགྲོས་ལྟར་རྒྱུགས་ཆེ་བ་ཚོམ་བུ་དགུ་མའམ་སོ་བདུན་མ་
གང་རུང་འགོད་པར་བྱའོ། དེ་ཡང་དམིགས་རྣམ་བསྐྱེད་ཚུལ་ནི། དཔལ་གསང་བ་
འདུས་པ་ལས། ཞིང་འདི་རིན་ཆེན་བདུན་རྣམས་ཀྱིས། །མཁས་པ་དག་གིས་ཡོངས་
བཀང་སྟེ། །དངོས་གྲུབ་འདོད་པས་དངོས་གྲུབ་ཕྱིར། །ཤེས་རབ་ཅན་གྱིས་ཉིན་རེར་
དབུལ༑ ༑ཞེས་གསུངས་པ་ལྟར་དམ་པ་ཁ་ཅིག་གི་ལུགས་ལ། ཕྱི་ནང་གསང་བའི་
མཎྜལ་གསུམ་ལས་དང་པོ་ནི། རི་རབ་གླིང་བཞི་གླིང་ཕྲན་ལྕགས་རི་མུ་ཁྱུད་དང་བཅས་
པ་སོགས་སྣོད་བཅུད་འཇིག་རྟེན་གྱི་དངོས་པོ་ཕུན་སུམ་ཚོགས་པ་དངོས་སུ་འབྱོར་བ་དང་
ཡིད་ཀྱིས་སྤྲུལ་པ་དང་། བདག་པོས་བཟུང་བ་དང་མ་བཟུང་བ་རྣམས་བློས་བསླངས་ཏེ་
རསགངས་བཟང་བ་དང



-
-
---
དཀྱིལ་འཁོར་གྱི་ལྷ་ཚོགས་རྣམས་ལ་འབུལ་བ་ཡིན་ནོ། །གཉིས་པ་ནང་གི་མཎྜལ་ནི།
ལུས་ཀྱི་པགས་པ་དང་ཁྲག་དང་ཡན་ལག་ཉིང་ལག་ཐམས་ཅད་རི་རབ་གླིང་བཞི་གླིང་
ཕྲན་གྱི་ཚུལ་དུ་དམིགས་སྟེ་འབུལ་བའོ། གསུམ་པ་གསང་བའི་མཎྜལ་ནི། ཀུན་གཞི་
རྣམ་པར་ཤེས་པ་ལ་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་གྱི་བག་ཆགས་ཡོངས་སུ་
བརྟས་པས་འབྲས་བུ་སྐུ་དང་ཡེ་ཤེས་ཀྱི། ཡོན་ཏན་ཕུན་སུམ་ཚོགས་པ་མཐའ་དག་
མངོན་དུ་གྱུར་པ་སྟེ་ཐེག་པ་ཆེན་པོ་གཞི་ལམ་འབྲས་བུའི་ཆོས་ཐམས་ཅད་ལ་དམིགས་ཏེ་
འབུལ་བའོ། །གཞན་ཡང་སྤྲུལ་སྐུའི་མཎྜལ་ཚངས་ཆེན་གྱི་ཞིང་ཁམས་རྣམ་པར་སྣང་
མཛད་རིགས་ལྔ་གངས་ཆེན་མཚོའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ།
ལོངས་སྐུའི་མཎྜལ་འོག་མིན་སྟུག་པོ་བཀོད་པའི་ཞིང་ཁམས་ཡེ་ཤེས་ལྔའི་རྣམ་རོལ།
ཆོས་སྐུའི་མཎྜལ་སྐྱེ་འགག་གནས་གསུམ་གྱི་ངོ་བོས་སྟོང་པའི་སྤྲོས་བྲལ་རང་བྱུང་གི་ཡེ་
ཤེས་ལ་འཁོར་འདས་ལམ་གསུམ་གྱི་རྟོག་ཚོགས་དུ་མ་རོ་གཅིག་པའི་ཚོམ་བུར་བཀོད་
པ༑ དེ་ཁོ་ན་ཉིད་ཀྱི་མཎྜལ་གདོད་མ་ཉིད་ནས་སྤྲོས་པའི་མཐའ་ལ་མི་གནས་པ་ཡེ་གྲོལ་
བློ་འདས་འོད་གསལ་རྫོགས་པ་ཆེན་པོའི་རྣམ་རོལ་དུ་ཤར་བ་སྟེ། མདོར་ན་སྣང་སྲིད་
ཐམས་ཅད་མཆོད་པའི་ཕྱག་རྒྱར་མ་གྱུར་པ་གཅིག་ཀྱང་མེད་པའི་ཚུལ་ཡང་དག་པར་
ངེས་པའི་སྒོ་ནས་འབུལ་བའོ། །རྒྱས་པར། ཆོས་རྗེ་ས་པཎ་གྱི་གསུང་ཐོར་བུ་དང་ཀུན་
མཁྱེན་འཇིགས་མེད་གླིང་པའི་དགོངས་འདུས་རྣམ་བཤད་དང་གཏམ་ཚོགས་རྣམས་



ལས་ཤེས་པར་བྱའོ།། ༈ བཀྲ་ཤིས་པའི་རྟགས་བརྒྱད་ནི། བསོད་ནམས་ཀྱི་ཕུང་པོ་
ཡོངས་སུ་རྫོགས་པའི་བདེ་བར་གཤེགས་པ་རྣམས་ཀྱི་སྐུའི་སྐྱེ་མཆེད་བརྒྱད་ལས་བྱུང་
བའི་བཀྲ་ཤིས་ལྷ་མོ་བརྒྱད་ཀྱི་ཕྱག་མཚན་ཏེ། དེ་ལྟར་འབྲས་བུའི་ཡོན་ཏན་དོན་དུ་གཉེར་
བས་ལམ་དུས་སུ་ཕྱོགས་བཅུའི་སྐྱབས་ཡུལ་རྣམས་ཀྱི་དབུ་ལ་གདུགས། སྤྱན་ལ་
གསེར་ཉ། ཚེམས་ལ་དུང་། ལྗགས་ལ་པདྨ། མགུལ་ལ་བུམ་པ། ཐུགས་ཀར་དཔལ་
བེའུ༑ སྐུ་ལ་རྒྱལ་མཚན། ཞབས་ལ་འཁོརལོ་རྣམས་འབུལ་བ་ནི་རྣམ་པར་ཤེས་པ་
ཚོགས་བརྒྱད་ཀྱི་བག་ཆགས་སྦྱོང་ཞིང་ལྷུན་གྲུབ་ཡེ་ཤེས་ལྔའི་ཡོན་ཏན་མངོན་དུ་གྱུར་
པའི་དགོས་པ་ཡོད་པ་ཡིན་ནོ། དེ་ཡང་བཀྲ་ཤིས་གདུགས་ཀྱི་ལྷ་མོས་ཡུལ་གྱི་རྒུད་པ་ཞི་
ཞིང་བཀྲིས་པར་བྱེད། གསེར་ཉའི་ལྷ་མོས་མིག་གསལ་ཞིང་བློ་དང་ལྡན་ལ་ལུས་
ཁམས་བདེ་ཞིང་བཀྲིས་པར་བྱེད། བུམ་པའི་ལྷ་མོས་ལོངས་སྤྱོད་མི་ཟད་པ་དང་མགུལ་
པར་ཆོས་ཀྱི་སྒྲ་དབྱངས་མི་ཟད་པ་སྒྲོག་པ་སོགས་ཀྱིས་བཀྲ་ཤིས་པར་བྱེད། པདྨའི་ལྷ་
མོས་ངག་ལ་དབང་བསྒྱུར་བའི་ལྗགས་ཐོབ་པ་དང་། གཟུགས་ཡིད་དུ་འོང་བ་དང་ཉེས་
སྐྱོན་དང་བྲལ་ཞིང་བཀྲ་ཤིས་པར་བྱེད། དུང་གི་ལྷ་མོས་ཚེམས་བཟང་བ་དང་། སྙན་
གྲགས་ཆེ་ཞིང་རིམས་ནད་ཀྱིས་མི་ཚུགས་པའི་བཀྲ་ཤིས་པར་བྱེད། དཔལ་བེའུ་ལྷ་མོས་
ཅི་བསམ་འགྲུབ་པ་དང་། བློ་གྲོས་འཕེལ་བ་སོགས་ཀྱི་བཀྲ་ཤིས་པར་བྱེད། རྒྱལ་
མཚན་གྱི་ལྷ་མོས་ལུས་གཟི་བརྗིད་ཆེ་བ་དང་། ཕྱོགས་ལས་རྣམ་པར་རྒྱལ་ཞིང་དབུ་
འཕང་མཐོ་བ་སོགས་ཀྱི་བཀྲ་ཤིས་པར་བྱེད། འཁོར་ལོའི་ལྷ་མོས་ཕྱོགས་ཐམས་ཅད་



བྱ་
དབང་དུ་བསྒྱུར་བ་དང་། ཕྱག་ཞབས་འཁོར་ལོས་བརྒྱན་པ་དང་། ཕས་ཀྱི་རྒོལ་བ་ཟིལ་
གྱིས་གནོན་པ་སོགས་བཀྲ་ཤིས་པར་བྱེད་པའི་ཡོན་ཏན་མང་དུ་ཡོད་པར་མི་ཕམ་རིན་པོ་
ཆེས་གསུངས་སོ།། ༈ རྒྱལ་སྲིད་རིན་ཆེན་སྣ་བདུན་ནི། དེ་ཡང་མི་རྣམས་ཀྱི་ཚེ་ལོ་
དཔག་མེད་ནས་བརྒྱད་ཁྲིའི་བར་བྱུང་བའི་འཁོར་ལོས་སྒྱུར་བའི་རྒྱལ་པོ་རྣམས་ཀྱི་བསོད་
ནམས་ཕུན་སུམ་ཚོགས་པའི་སྟོབས་ལས་བྱུང་བ། རྒྱལ་སྲིད་སྣ་བདུན་དུ་གྲགས་པ་
ལས༑ འཁོར་ལོ་རིན་པོ་ཆེ་གསེར་ལས་རང་བྱུང་བ་དཔག་ཚད་ལྔ་བརྒྱ་པ་རྩིབས་སྟོང་
ཡོད་པ་ནམ་མཁའ་ལ་དཔག་ཚད་འབུམ་དུ་ཉི་མ་གཅིག་གིས་གླིང་བཞི་བསྐོར་ནུས་པ་མ་
རྒྱལ་བ་ལས་རྒྱལ་བར་བྱེད་པ་དང་རྒྱལ་བ་རྣམས་རྣལ་དུ་བཀོད་པ། ནོར་བུ་ནི་མི་ཆེན་
པོའི་བརླ་ཙམ་ཟུར་བརྒྱད་པ་ཅན། མཚན་མོ་དཔག་ཚད་བརྒྱར་འོད་བྱུང་བ། རིམས་ནད་
སེལ་བ་དང་དགོས་འདོད་སྟེར་བའི་ཡོན་ཏན་དུ་མ་དང་ལྡན་པ། བཙུན་མོ་ནི་ལུས་ལ་
ཙནྡན་དང་ཨུཏྤལའི་དྲི་བྲོ་བ། བུད་མེད་ཀྱི་སྐྱོན་དང་བྲལ་བ། འགྲོགས་པར་བདེ་བ།
སྐྱེ་བོ་ཀུན་གྱིས་མ་དང་སྲིང་མོ་ལྟར་མཐོང་ཞིང་ལྟ་ན་སྡུག་པ། བློན་པོ་ནི་ཡུལ་འཁོར་
སྐྱོང་བའི་བྱ་བ་ཀུན་ལ་མཁས་ཤིང་མཛངས་པ། ཕས་རྒོལ་ཟིལ་གྱིས་ནོན་པའི་མཐུ་དང་
གཟི་བརྗིད་མངོན་པར་འཕགས་པའོ། གླང་པོ་ནི་ཅང་ཤེས་ཤིང་བཀའ་ལ་ཉན་པས་ཕ་
རོལ་ལས་རྒྱལ་བར་བྱེད་པ་རབ་བརྟན་གྱི་བུ་གླང་པོ་སྟོང་གི་སྟོབས་ཡོད་པ། གཡུལ་
འགྱེད་པའི་ཚེ་ཉིན་གཅིག་ལ་འཛམ་གླིང་ལན་གསུམ་དུ་བསྐོར་ནུས་པ། རྟ་མཆོག་ནི་རྟའི་
རྒྱལ་པོ་སྤྲིན་གྱི་བྱུགས་ཅན་གྱི་བུར་གྲགས་པ་སྟོབས་དང་རྩལ་མངོན་པར་འཕགས་པ་



ཅང་ཤེས་པ་ལུས་སྔོ་ཞིང་མགོ་བོ་ནག་ལ་མཛེས་སྡུག་དང་ལྡན་པ། ཁྱིམ་བདག་ནི་མཛོད་
ཀྱི་བདག་པོར་གྱུར་པ་ཞི་དུལ་གྱི་དཔལ་དང་ལྡན་པ་གཏོང་ཕོད་པ་སྐྱེ་བོ་ཀུན་གྱིས་མཐོང་
ན་མི་མཐུན་པ་མེད་པའི་མཛའ་བཤེས་སུ་གྱུར་པའོ།། ༈ འཁོར་ལོས་སྒྱུར་རྒྱལ་གྱི་
ལོངས་སྤྱོད་གཞན་ཉེ་བའི་རིན་ཆེན་བདུན་ལས། རལ་གྲི་ནི་ཕས་རྒོལ་ཟིལ་གྱིས་ནོན་
པའི་མཐུ་ཅན་ཏེ་གཡུལ་དུ་གདེངས་ཙམ་བྱས་པས་ཀུན་གྱིས་འདུད་པར་གྱུར་པ། དམག་
དཔོན་ནི་གཡུལ་གྱི་ལས་ལ་མཁས་ཤིང་དཔའ་ལ་བརྟུལ་ཕོད་པ། ཕ་རོལ་འཇོམས་པའི་
ནུས་པ་མོད་མི་དམའ་ཡང་སྐྱེ་བོ་ཀུན་ལ་སྙིང་བརྩེ་བས་མི་འཚེ་བ་ཁོ་ན་དྭང་དུ་བླངས་པ།
རིན་པོ་ཆེའི་ལྤགས་པ་ནི་ཆར་གྱིས་མི་བརླན་ཞིང་རླུང་གིས་མི་བསྐྱོད་པ་ཆུར་དཔག་ཚད་
བཅུ་གཉིས་དང་ཞེང་དུ་དཔག་ཚད་ལྔ་པ། དྲོ་གྲང་གང་འདོད་ཀྱི་སྣང་བ་འབད་མི་དགོས་
པར་འབྱུང་བ། བུད་མེད་ནི་མཛེས་ཤིང་འོད་དང་ལྡན་པ་ངོ་ཚ་ཤེས་པ་དང་ཁྲེལ་ཡོད་པ།
གནས་ཁང་གི་བྱ་བ་ལ་མཁས་ཤིང་གཙང་སྦྲ་ལྷུར་ལེན་པ། ཁང་པ་ནི་ཆུར་དཔག་ཚད་
བཅུ་གཉིས། ཞེང་དུ་དཔག་ཚད་བདུན་པ་མཐའ་སྐོར་ལྗོན་པ་དང་འདབ་ཆགས་ཀྱིས་
གང་བ། གནམ་ས་བར་སྣང་ཁོར་ཡུག་གི་བཀོད་པ་སྣ་ཚོགས་མཐོང་བ། རྨི་ལམ་དགེ་
བ་བསིལ་དྲོད་གང་འདོད་བྱུང་བ། ཡིད་དུ་འོང་བའི་གཞོན་ནུ་མ་རྣམས་ཀྱི་གླུ་གར་རོལ་
མོའི་ཚོགས་ཀྱིས་བསྙེན་བཀུར་བའོ། གོས་ནི་སྲབ་ལ་འཇམ་པ་དྲི་མ་མི་གོས་པ་ཚ་གྲང་
བཀྲེས་སྐོམ་ངལ་དུབ་ཀྱིས་མི་གནོད་ཅིང་མེ་དང་མཚོན་གྱི་གནོད་པས་ཀྱང་མི་ཚུགས་
པའོ༑ རིན་པོ་ཆེའི་ལྷམ་ནི་ཆུ་ལ་མི་འབྱིང་བ་དང་ལུས་བདེ་བས་ནོན་པར་བྱེད་ཅིང་



འདོད་ན་ཡུད་ཙམ་གྱིས་དཔག་ཚད་བརྒྱར་འགྲོ་བར་ཡང་ངལ་དུབ་མི་འབྱུང་བ་ཡིན་ནོ།།
༈ བཀྲ་ཤིས་པའི་རྫས་བརྒྱད་ནི། སྔོན་བཅོམ་ལྡན་འདས་ལ་གཟུགས་ཀྱི་ལྷ་མོ་འོད་
འཆང་མས་མེ་ལོང་ཕུལ་བ་བཀྲིས་པའི་རྫས་སུ་བྱིན་གྱིས་བརླབས་པ་དང་། དེ་བཞིན་དུ་
གླང་པོ་ཆེ་ས་སྲུང་གིས་སྨན་གི་ཝཾ་ཕུལ་བ་དང་། ཞིང་པའི་བུ་མོ་ལེགས་སྐྱེས་མས་ཞོ་
ཕུལ་བ་དང་། བྲམ་ཟེ་ཀུཎྜ་ལིས་རྩ་དུརྦ་ཕུལ་བ་དང་། ལྷའི་དབང་པོ་བརྒྱ་སྦྱིན་གྱིས་དུང་
དཀར་གཡས་འཁྱིལ་ཕུལ་བ་དང་། ཤིང་གི་ལྷ་མོ་འོད་འཆང་མས་ཤིང་ཏོག་བིལྤ་ཕུལ་
བ་དང་། ས་ཡི་ལྷ་མོ་བརྟན་མས་ལི་ཁྲི་ཕུལ་བ་དང་། གསང་བདག་ཕྱག་ན་རྡོ་རྗེས་
ཡུངས་ཀར་ཕུལ་བ་རྣམས་བཀྲིས་པའི་རྫས་སུ་བྱིན་གྱིས་བརླབས་པ་ལྟར། དེང་སང་
ཡང་སྐྱེས་བུ་དམ་པ་རྣམས་ཀྱི་བརྟན་བཞུགས་སྐབས་རྫས་འདི་དག་དངོས་སམ་རི་མོར་
བྲིས་པའི་ཙཀྱི་དག་ཕུལ་བར་བྱེད་དོ།། ༈ འདོད་པའི་ཡོན་ཏན་ལྔ་ནི། དཔལ་མཆོག་
གི་རྒྱུད་ལས། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། ཕྱོགས་དུས་ཀུན་ན་
གཟུགས་མཆོག་ཅི་མཆིས་པ། མོས་བློས་བླ་མ་སྲས་བཅས་ལ་འབུལ་ན། བཞེས་ཤིང་
བླ་མེད་གྲུབ་མཆོག་སྩལ་དུ་གསོལ། ཞེས་འབྱུང་བ་ལྟར་མིག་གི་ཡུལ་དུ་དབྱིབས་དང་
ཁ་དོག་ལེགས་ཤིང་ལྟ་ན་སྡུག་པའི་གཟུགས་ཀྱི་རྣམ་པ་ཇི་སྙེད་པ་དང་། རྣ་བའི་ཡུལ་དུ་
ཟིན་པ་དང་མ་ཟིན་པའི་སྒྲ་སྙན་ཞིང་འཇེབས་པ་རྣམས་དང་། སྣ་ཡི་ཡུལ་དུ་དྲི་བཟང་པོ་
ཡིད་དུ་འཐད་པ་སྦགས་བཙོག་མི་གཙང་བའི་དངོས་པོ་སེལ་བར་བྱེད་པ་རྣམས་དང་།
ལྕེ་ཡི་ཡུལ་དུ་རོ་མངར་བ་སོགས་བཟང་བཏུང་བལྡགས་གཞིབས་ཀྱི་དངོས་པོ་གྱ་ནོམ་པ་



པ
རྣམས་དང་། ལུས་ཀྱི་ཡུལ་དུ་རེག་བྱ་འཇམ་ཞིང་དྲོ་གྲང་ཡིད་ལ་འཐད་པའི་དར་ཟབ་
སོགས་མཛེས་ཤིང་བརྗིད་ཆགས་པའི་གོས་ཀྱི་བྱེ་བྲག་ཐམས་ཅད་དེ། འདི་རྣམས་མཆོད་
པས་འདོད་ཡོན་ལ་མངོན་པར་ཞེན་པའི་བག་ཆགས་སྦྱོང་ཞིང་མཐར་གྱིས་རྡོ་རྗེ་སྒེག་མོ་
མ་ལ་སོགས་པའི་ངོ་བོར་གནས་སུ་དག་པར་འགྱུར་བའོ། ཇི་སྐད་དུ། གཟུགས་སྒྲ་དྲི་
རོ་རེག་ལ་སོགས། །རྣམ་སྨིན་མྱི་དུ་ཤེས་པར་བྱ། །ཡུམ་གྱི་དཀྱིལ་འཁོར་ཉིད་དུ་
བསྒོམ༑ ཡང་ན་ཁྲོ་མོའི་དཀྱིལ་འཁོར་བསྒོམ། །ཞེས་སོགས་གསུངས་པ་ལྟར་རོ།།
༈ མཆོད་པའི་ལྷ་མོ་བཅུ་དྲུག་ནི། ཇི་སྐད་དུ་རིག་འཛིན་འཇིགས་མེད་གླིང་པས། པདྨ་
རྒྱས་པ་ལྟ་བུའི་ལང་ཚོ་ཅན། །རེག་ན་བདེ་བའི་མཆོག་སྟེར་ཨུཏྤལ་མིག །གཟུགས་ཀྱི་
རྣམ་འགྱུར་ངོམས་པའི་ཡིད་འཕྲོག་མ། །རྡོ་རྗེ་སྒེག་མོ་མ་ཡིས་མཉེས་གྱུར་ཅིག །ཅེས་
སོགས་གསུངས་པ་ལྟར་གསང་སྔགས་རྡོ་རྗེ་ཐེག་པའི་བསྐྱེད་རྫོགས་ཀྱི་ལམ་ཟབ་མོ་
ཉམས་སུ་བླངས་པ་ལས་གནས་སྐབས་རིག་འཛིན་བཞི་དང་མཐར་ཐུག་ངེས་དོན་སྒྲ་
འཕྲུལ་དྲྭ་བའི་ཡོན་ཏན་རྣམས་མངོན་དུ་གྱུར་པའི་ཚེ། ཡུལ་དབང་རྣམ་ཤེས་གནས་སུ་
དག་པ་ལས་དགྱེས་རྒུའི་ལོངས་སྤྱོད་རྒྱ་མཚོར་དབང་བསྒྱུར་ཞིང་མཆོད་པའི་ལྷ་མོ་
རྣམས་དང་འདུ་འབྲལ་མེད་པར་བཞུགས་པའི་སྐལ་བ་མཆོག་དང་ལྡན་པར་འགྱུར་བ་
ཡིན་ནོ། དེ་ལ་ཡང་རྡོ་རྗེ་སྒེག་པ་མ་དཀར་མོ་མེ་ལོང་འཛིན་པ། རྡོ་རྗེ་འཕྲེང་བ་མ་སེར་
མོ་འཕྲེང་བ་འཛིན་པ། རྡོ་རྗེ་གླ་མ་དམར་མོ་པི་ཝང་འཛིན་པ། རྡོ་རྗེ་གར་མ་ལྗང་ཁུ་རྔ་
ཡབ་འཛིན་པ་སྟེ་ཕྱི་སྒེག་བཞི་དང་། རྡོ་རྗེ་བདུག་སྤོས་མ་དཀར་སེར་སྤོས་ཁང་འཛིན་པ།



95
རྡོ་རྗེ་མེ་ཏོག་མ་དམར་སེར་མེ་ཏོག་གི་ཕྲེང་བ་བསྣམས་པ། རྡོ་རྗེ་མར་མེ་མ་དམར་ལྗང་
མར་མེ་འཛིན་པ། རྡོ་རྗེ་དྲི་ཆབ་མ་དཀར་ལྗང་དྲིའི་དུང་ཕོར་བསྣམས་པ་སྟེ་ནང་སྒེག་བཞི་
དང་༑ རྡོ་རྗེ་མེ་ལོང་མ་དཀར་གསལ་མེ་ལོང་འཛིན་པ། རྡོ་རྗེ་རྔ་ཟླུམ་མ་སེར་གསལ་རྔ་
ཆུང་འཛིན་པ། རྡོ་རྗེ་པི་ཝཾ་མ་དམར་གསལ་པི་ཝཾ་འཛིན་པ། རྡོ་རྗེ་གླིང་བུ་མ་ལྗང་གསལ་
གླིང་བུ་འཛིན་པ། རྡོ་རྗེ་རྫ་རྔ་མ་སྔོ་གསལ་ཏམ་བུ་ར་འཛིན་པ་སྟེ་སྐུ་གསུང་ཐུགས་ཡོན་
ཏན་ཕྲིན་ལས་ཀྱི་གསང་བའི་རིག་མ་ལྔ་དང་། རྡོ་རྗེ་རེག་བྱ་མ་དཀར་གསལ་དར་དཔྱང་
འཛིན་པ། རྡོ་རྗེ་རོ་མ་དམར་གསལ་ལྷ་བཤོས་བསྣམས་པ། ཆོས་ཀྱི་རྡོ་རྗེ་མ་སྔོ་གསལ་
བདེ་སྟོང་གི་ཕྱག་རྒྱ་འཆང་བ་སྟེ་ཐུན་མོང་འདོད་ཡོན་གྱི་ལྷ་མོ་གསུམ་དང་བཅུ་དྲུག་སྟེ།
ཐམས་ཅད་གཟུགས་དང་ལང་ཚོ་ཕུན་སུམ་ཚོགས་པ་དར་དང་རིནཔོ་ཆེ་སོགས་ལོངས་
སྤྱོད་རྫོགས་པའི་རྒྱན་གྱིས་སྤྲས་པ་མཛེས་ཤིང་ལྟ་ན་སྡུག་པའི་འགྱུར་བག་དང་ལྡན་པའོ།།
༈ གཉིས་པ་ཡིད་ཀྱིས་སྤྲུལ་པའི་མཆོད་པ་ལ། སྤྱི་དང་བྱེ་བྲག་གཉིས་ལས། དང་པོ་
ནི། ཇི་སྐད་དུ། བདག་གི་ལུས་དང་ལོངས་སྤྱོད་དང་། །དུས་གསུམ་དགེ་བའི་དངོས་པོ་
རྣམས༑ ༑ཀུན་བཟང་མཆོད་སྤྲིན་ཆེར་སྤེལ་ནས། །བླ་མ་རྒྱལ་བ་སྲས་བཅས་མཆོད། །
ཞེས་པ་ལྟར། འཇིག་རྟེན་གྱི་ཁམས་རབ་འབྱམས་རྒྱ་མཚོའི་རྡུལ་དང་མཉམ་པར་ལྷ་ཀླུ་
དྲི་ཟ་གནོད་སྦྱིན་མི་ལ་སོགས་པའི་སྣོད་བཅུད་ཀྱི་བཀོད་པ་བདག་པོས་ཡོངས་སུ་བཟུང་བ་
དང་མ་གཟུང་བའི་དངོས་པོ་རྣམས་དང་། ཕྱོགས་བཅུ་སངས་རྒྱས་ཀྱི་ཞིང་གི་ཡོན་ཏན་
གྱི་བཀོད་པ་མཐའ་དག་བློས་བླངས་ཏེ་རྒྱལ་བ་སྲས་དང་བཅས་པ་རྣམས་ལ་མཆོད་པའོ།



བུར་
གཉིས་པ་ནི། བདག་ཉིད་ལྷར་གསལ་བའི་ཐུགས་ཀ་ནས་འོད་ཟེར་སྣ་ཚོགས་ནམ་
མཁའ་གང་བར་སྤྲོས། འོན་ཟེར་རེ་རེའི་རྩེ་ལ་བྱང་ཆུབ་སེམས་དཔའ་ཀུན་ཏུ་བཟང་པོ་
གྲངས་མེད་སྤྲོས། བྱང་སེམས་ཀུན་ཏུ་བཟང་པོ་རེ་རེའི་ཐུགས་ཀ་ནས་འོད་ཟེར་གྲངས་
མེད་བསམ་གྱིས་མི་ཁྱབ་པར་སྤྲོས་པའི་རྩེ་ལ་མཆོད་པའི་ལྷ་མོ་དཔག་ཏུ་མེད་པ་སྤྲོས་ཏེ་
རྒྱལ་བའི་དཀྱིལ་འཁོར་མཐའ་མེད་པ་རྣམས་ལ་འབུལ་བར་དམིགས་པ་ནི་ཀུན་ཏུ་བཟང་
པོའི་མཆོད་སྤྲིན་ཞེས་བྱ་བ་སྟེ་ཡིད་སྤྲུལ་གྱི་མཆོད་པ་དངོས་སོ།།
༈ ལྔ་པ་རོལ་མོའི་བྱེ་བྲག་གི་ཚུལ་བཤད་པ་ལ། དེ་ལ་ཆོས་དུང་
དཀར་པོ་ནི། ཇི་སྐད་དུ་དུང་གི་སྲིད་པ་བཤད་པ་ན། །ཕ་ནི་གཡུ་འབྲུག་སྔོན་མོ་ལ། །མ་
ནི་གསེར་ཉ་གཡུ་གཤོག་ཡིན། །བུ་ནི་དུང་པོ་ཨ་གྲགས་ཟེར། །མཚོ་སྨན་རྒྱལ་མོའི་
མིང་པོ་སྟེ། །གདེང་ཅན་ཀླུ་ཡི་མཆེད་ཟླ་ཡིན། །ཆུ་སྲིན་གདུག་པའི་གཤེད་མ་ཡིན།།
ཞེས་འབྱུང་བ་ལྟར་ལྷ་ཀླུ་མི་གསུམ་གྱི་ཡུལ་ཀུན་ཏུ་ཡོད་པར་གྲགས་ལ། འོག་ཕྱོགས་
ཀླུ་ཡི་ཕོ་བྲང་རྒྱ་མཚོ་ཆེན་པོའི་ནང་ནས་འབྱུང་ངོ༌། །ཇི་ལྟར་འཐད་ཅེ་ན། དེ་དག་གི་ལས་
ཚུལ་དང་རྟེན་འབྲེལ་གྱི་རང་བཞིན་ནི་བརྗོད་པའི་ཡུལ་ལས་འདས་པ་སྟེ། དཔེར་ན་ཐང་
ཀར་ལ་དུང་ཤུ་དང་། སྲེ་མོང་མཚེར་མོ་ལ་གཡུ་དང་། གླག་མཚེར་མོ་ལ་སྒྲོག་དང་།
ཨབ་ར་མཚེར་མོ་ལ་སྤྱག་དང་། རྒོ་བ་ལ་ཁྱིའུ་དང་། ངུར་པ་མཚེར་མོ་ལ་ངུར་ཕྲུག་སྐྱེ་
བ་སོགས་འཇིག་རྟེན་གྱི་སྣང་སྤྱོད་ཡ་མཚན་པ་མང་དུ་ཡོད་པ་བཞིན་ནོ། དེ་ཡང་མདོ་
རྒྱ་ཆེ་རོལ་པ་སོགས་ལས། བྱང་ཆུབ་སེམས་དཔའ་དགའ་ལྡན་ནས་འཛམ་བུའི་གླིང་དུ་



འཕོ་བར་བཞེད་པ་ན་ལྷ་ཡི་བུ་འགའ་ཞིག་གིས། དེང་སང་འཛམ་བུ་གླིང་ན་རྟོག་གེ་བ་
དྲུག །རྗེས་སུ་སྒྲོགས་པ་དྲུག །སྙོམས་འཇུག་པ་དྲུག་སོགས་མུ་སྟེགས་པའི་སྟོན་པ་
འཁོར་དང་བཅས་པས་གང་ཞིང་ཡུལ་མ་རུངས་པར་བྱས། དེ་བཞིན་གཤེགས་པ་བྱོན་
པའི་དུས་མ་ཡིན་ཞེས་བཤོལ་བཏབ་པ་ན། བྱང་ཆུབ་སེམས་དཔས་འཁོར་རྣམས་ལ་
རོལ་མོ་ཐམས་ཅད་དུས་གཅིག་ལ་བཀྲོལ་ཅིག་གསུངས་པ་ལྟར་རོལ་མོ་སྣ་ཚོགས་ཀྱིས་
སྒྲས་གང་བ་ལ། བྱང་ཆུབ་སེམས་དཔའ་ཉིད་ཀྱིས་དུང་དཀར་བུས་པའི་སྒྲས་ཐམས་
ཅད་ཟིལ་གྱིས་མནན་ཞེས་འབྱུང་བ་དང་། སྔོན་ཐུབ་པའི་དབང་པོ་མངོན་པར་རྫོགས་པར་
སངས་རྒྱས་མ་རག་པ་ལ། ལྷ་དབང་བརྒྱ་སྦྱིན་གྱིས་དུང་དཀར་པོ་གཡས་སུ་འཁྱིལ་
བ་ཕུལ་ཞིང་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པ་སོགས་མདོ་སྡེ་རྣམས་
ལས་གསུངས་ཤིང་། མ་ག་དྷ་རྡོ་རྗེ་གདན་དང་། ན་ལེནྡྲ། བི་ཀྲ་མ་ཤི་ལ། སོ་མ་པུ་
རི༑ དཔལ་ལྡན་འབྲས་སྤུངས་སོགས་འཕགས་ཡུལ་ཆོས་འཁོར་རྣམས་སུ་ཆོས་དུང་
ཡོད་པར་གྲགས་ལ། བོད་ཡུལ་དུ་དཔལ་ལྡན་ས་སྐྱ་པའི་ཆོས་དུང་དཀར་པོ་རྒྱང་གྲགས་
དང་༑ སྔོན་འཕགས་པ་ཀུན་དགའ་བོས་དགའ་ལྡན་འགོག་པའི་རིའི་ཆུ་མཚམས་སུ་
སྦས་པའི་ཆོས་དུང་ཞིག་རྗེ་བློ་བཟང་གྲགས་པས་སྤྱན་དྲངས་པ་དགའ་ལྡན་དགོན་དུ་
བཞུགས་པ་སོགས་མངའ་རིས་དབུས་གཙང་མདོ་ཁམས་ཀྱི་དགོན་སྡེ་ཀུན་ཏུ་ཡོད་པ་
ཡིན་ནོ། མཚོན་དོན་ལ་ཁ་དོག་དཀར་བ་ནི་དཀར་ཕྱོགས་ཀྱི་དབུ་འཕང་བསྟོད་པ་དང་།
རི་མོ་གཡོན་དུ་འཁོར་བ་ས་ལམ་རིམ་གྱིས་བགྲོད་པ། རི་མོའི་མུ་འཁྱུད་གཡས་སུ་



98
འཁྱིལ་བ་བསམ་རྒུ་རེ་བ་སྐོང་བ། སྦུབས་སྟོང་ཆོས་སྐུ། དུང་སྒྲ་འགག་མེད་ལོངས་སྐུ།
ནང་གི་རྐན་གཉེར་རི་མོ་ནི་སྤྲུལ་སྐུས་གདུལ་བྱ་སྣ་ཚོགས་ཀྱི་དོན་བྱེད་པ། སྐྱེས་བུའི་བྱེད་
རྩོལ་གྱི་སྒྲ་ནི་རྟེན་ཅིང་འབྲེལ་བར་འབྱུང་བ་མཚོན་པའོ། ཆོས་དུང་འབུད་པའི་དགོས་པ་
ཡང་༑ ནག་པོ་ཆེན་པོའི་གཞུང་ལས། དུང་སྐད་ལན་གཅིག་སྟེང་དུ་བསྒྲགས། །ལྷ་
རྣམས་མ་ལུས་དབང་དུ་བསྡུས། །ཚངས་པ་བརྒྱ་སྦྱིན་ལས་ལ་བཀོལ། །དུང་སྐད་
གཉིས་པ་སྒྲགས་པ་ཡིས། །མི་དང་མི་མིན་དབང་དུ་འདུད། །དུང་སྐད་གསུམ་གྱི་ང་རོ་
ཡིས༑ ༑དཀོན་མཆོག་གསུམ་དང་རྩ་བ་གསུམ། །གོང་མ་སྲི་ཞུའི་ཡུལ་ཀུན་མཆོད།།
ཅེས་སོགས་རྒྱ་ཆེར་འབྱུང་བ་བཞིན་ནོ།། ༈ འཁར་རྔ་ནི། མདོ་རྒྱ་ཆེ་རོལ་པ་ལས།
རོལ་མོའི་བྱེ་བྲག་བཅོ་བརྒྱད་དུ་བསྟན་པའི་ནང་ཚན་ཏེ། གྲྭ་ས་དགོན་སྡེ་རྣམས་སུ་ཆེ་
ཆུང་གི་ཚད་མ་ངེས་པ་སྣ་ཚོགས་འབྱུང་ལ། རྒྱུ་ནི་འཁར་བ་ལ་རྒྱ་གར་ཤར་ལི་སོགས་
རིན་པོ་ཆེ་རིགས་རྣམས་བསྲེས་ཤིང་བཟོ་བོ་མཁས་པའི་ལག་ལེན་ལྟར་བཞུ་བརྟུལ་
ལུགས་སུ་བླུགས་པ་དག་གོ །མཚོན་དོན་ནི། རང་བཞིན་ཞི་བའི་ལམ་དུ་མགྲོན་འབོད་
པའི་བརྡར་དབྱིབས་ཟླུམ་པོ། གཞི་སོ་སོ་ཐར་པས་རང་རྒྱུད་སྡོམ་ཞིང་འདུ་འཛི་སྤངས་
པའི་བརྡར་ངོས་གཅིག་པ། བཅས་རང་གི་ཁ་ན་མ་ཐོ་བས་རྒྱུད་མི་དཀྲུག་ཅིང་སྦྱངས་
པའི་ཡོན་ཏན་ལ་རྟག་ཏུ་གནས་པའི་དོན་གྱིས་ཁ་སོར་ལྕགས་རི་ལྟར་ཁོར་ཡུག་བསྐོར་བ།
དགེ་སྦྱོང་གི་ཆོས་ཀྱིས་རང་རྒྱུད་འདུལ་ཞིང་རྟག་ཆད་དང་བྲལ་བའི་ལྟ་བ་རྣམ་པར་དག་
པའི་དོན་གྱིས་ངོས་འཇམ་ལ་རྒྱ་ཆེ་བ་རྣམས་སོ། ཁ་ཅིག་སྔར་གྱི་བོན་པོའི་ཕྱེད་རྔ་དང་



1
，
གཅིག་ཏུ་བརྩིས་ཀྱང་། ཅུང་ཟད་བློ་གྲོས་རྩིང་པའི་རང་རྟགས་ངོམས་པ་སྟེ། ཕྱེད་རྔ་ནི་
དེང་སང་ཉི་འོང་གི་གྲྭ་བཙུན་རྣམས་ཀྱི་ལག་ཏུ་ཐོགས་པ་སྨྱུག་མ་གོར་པོ་ལ་ལྤགས་པས་
གཡོགས་པ་དེ་མ་ཡིན་ནམ། དངོས་ཀྱི་དགོས་པ་ནི་དགེ་འདུན་འདུས་གྲོལ་གྱི་སྐབས་སོ་
སོར་བརྡ་སྤྲོད་པའི་རོལ་མོར་ཕྱག་ལེན་དུ་མཛད། ཁྱད་པར་སེར་སྦྲེང་ཆེན་མོ་དང་།
སྔགས་ཆོག་གི་སྤྱན་འདྲེན་བྱིན་འབེབས་སོགས་མཐོང་བརྒྱུད་ཕྱག་བཞེས་ལྟར་འཁར་རྔ་
དལ་ལ་བྱིན་ཆགས་པར་བརྡུང་བས་ཀྱང་གང་ཟག་ཐ་མལ་པའི་དབང་པོ་ལ་ཡ་མཚན་
པའི་ལྟད་མོ་ཅི་ཡང་འཆར་བ་དང་། བརྒྱུད་ནས་བསྟན་པ་ལ་དད་ཅིང་འཇུག་པ་སོགས་
འཇིག་རྟེན་པའི་རྒྱལ་རྔ་དང་ཁྲིམས་རྔ་སོགས་དང་མི་འདྲ་བའི་ཕན་ཡོན་ཐོབ་པ་ནི། ཀུན་
མཁྱེན་ཀློང་ཆེན་པས། ཆོས་རྔ་སྒྲོག་པའི་སྒྲ་ཐོས་སེམས་ཅན་ཡང་། །ངན་སོང་རྣམས་
གྲོལ་ཉན་རྣམས་སྨོས་ཅི་དགོས། །ཞེས་སྔར་དྲངས་པ་ལྟར་གཎྜི་དང་ཆོས་དུང་རྣམས་
ཀྱང་དེས་མཚོན་ནས་ཤེས་པར་བྱ་བ་ཉིད་དོ།། ༈ རྐང་གླིང་ནི། དུར་ཁྲོད་ཀྱི་གནས་
ནས་བྱུང་བ། བྲམ་ཟེ་ཁྱིའུ་ཕོ་མོ་གྲོང་པའི་ཆོས་ཀྱིས་མ་གོས་པ་སོགས། གཙང་ཞིང་
མཛེ་གཅོང་རིམས་ནད་སོགས་འཆི་རྐྱེན་ངན་པའི་དབང་དུ་མ་སོང་བའི་རྐང་མཐོང་བརྒྱད་
ལག་ལེན་ལྟར་བཅད་དེ་མཆོད་རྫས་སུ་བྱེད་པའམ། གཞན་དུ་སྐྱེས་དར་མ་གྲིར་ཤི་བའི་
བརླ་གཡོན་པ་རྐང་ཕྲ་བའི་ཕྱོགས་དང་། བུད་མེད་དར་བབས་གྲིར་ཤི་བའི་གཡས་ཀྱི་
རྐང་ཕྲ་བའི་ཕྱོགས་སོར་བཅུ་གཉིས་ཀྱི་ཚད་དུ་བཅད་པ་སྟེ་དུང་ཆེན་གྱི་གླིང་བུའམ་
གསང་བའི་གླིང་བུར་གྲགས་ལ། སྔ་མ་མཁའ་འགྲོ་མ་ཚོགས་འབོད་པའི་རྟེན་དང་།



100
ཕྱི་མ་དཔའ་བོ་རྣལ་འབྱོར་འབོད་པའི་རྟེན་དུ་བཤད། ཡང་ཨ་ཙ་ར་ཤི་བའི་རྐང་ཕྲ་ལ་
རིང་བ་སྐད་ལེགས་པའི་ཚད་དུ་བརྩིས་ཤིང་རྟོགས་ལྡན་རྣམས་ཀྱི་ཐོགས་པའི་སྲོལ་བྱུང་
ལ༑ མ་འབྱོར་ན་མི་རྐང་གཙང་མ་དུར་ཁྲོད་ནས་བླངས་པ་ལ་གཅོད་ཡུལ་གྱི་གཞུང་ནས་
བསྟན་པ་ལྟར་བཅད་ལུགས་གད་བདར་དང་རྟེན་འབྲེལ་བྱ་ལུགས་རྣམས་ལ་འཇུག་པར་
བྱ་བའོ། མཚོན་དོན་ལ་གཟུང་འཛིན་གྱི་མཚན་མ་རང་སར་ཞི་བའི་བརྡར་ཁ་དོག་དཀར་
ལ་སྣུམ་པ། རྟེན་ཅིང་འབྲེལ་འབྱུང་བཅུ་གཉིས་མཚོན་པས་སོར་ཚད་བཅུ་གཉིས། ཆོས་
ཉིད་མི་འགྱུར་བ་ཐིག་ལེ་ཉག་གཅིག་མཚོན་པས་བུ་ག་དང་པོ་ཅ་ཡི་གཟུགས་དབྱིབས་
ཅན༑ འཁོར་འདས་སྟོང་སྲོག་གཅོད་པར་མྱུར་བས་ངར་གདོང་རྣོ་བ། མ་མོ་མཁའ་
འགྲོའི་བྲོ་ར་མཚོན་པས་རྐང་མཚམས་ལེབ་ཙམ་གཞོང་པ་ལྟར་ཡངས་པ། ཐབས་ཤེས་
ཟུང་འཇུག་མཚོན་པས་སྦུབས་སྟོང་གཉིས་ཡི་གེ་ཆའི་དབྱིབས་ལྟར་མཐོ་དམན་ཅུང་ཟད་
སྣང་བ་བཅས་སོ། གཞན་ཡང་སྔར་བོད་ཀྱི་གྲྭ་ས་འགའ་ཞིག་ཏུ་ཐུན་ཚོད་ཀྱི་དུང་ལ།
རྐང་དུང་དང་ཤིང་དུང་རྭ་དུང་སོགས་འབུད་པའི་སྲོལ་ཡོད་པར་གྲགས་ལ། རྭ་དུང་གི་
མཆོག་ཁྲི་གཉན་གྱི་རྭ་དུང་ནི་རི་དྭགས་ཕལ་གྱི་རྭ་དང་ཡེ་མི་འདྲ་བར། བྱང་སེམས་གང་
ཞིག་སྔོན་སྟོང་ཉིད་ཆེར་མ་ཟིན་པར་སྙིང་རྗེ་ཁོ་ནར་གོལ་བས་རི་དྭགས་འདིར་སྐྱེས་པར་
བཤད་ལ། སྔར་དགེ་བཤེས་པོ་ཏོ་བ་སོགས་བཀའ་གདམས་པའི་བཤེས་གཉེན་མང་
པོས་བསྣམས་པ་དང་། ཕྱིས་སུའང་རྩེ་ལེ་སྣ་ཚོགས་རང་གྲོལ་སོགས་སྐྱེས་ཆེན་རྣམས་
ཀྱིས་ཁྲི་གཉན་རྭ་དུང་བུད་པས། རྔོན་པ་དང་ཉ་པ་རྣམས་ཀྱི་རྒྱུད་ལ་སྙིང་རྗེའི་བྱིན་རླབས་



101
ཕོག་སྟེ་ཉ་དང་རི་དྭགས་མང་པོ་ཚེ་ཐར་བ་སོགས་ངེས་ཤེས་བསྐྱེད་ནུས་པའི་ལོ་རྒྱས་
ཚད་མ་མང་དུ་འབྱུང་ངོ་། ཐུན་དུང་གི་འབུད་ཚུལ་སོགས་ནི་དགོན་སྡེ་རྣམས་ཀྱི་ཕྱག་
སྲོལ་ལས་བྱུང་བས་འདིར་སྨོས་ཀྱིས་མི་ལང་ངོ༌།། ༈ ཆ་ལང་ངམ་སྦུབ་ཆལ་དུ་
གྲགས་པ་ནི། རྒྱ་བལ་ཡུལ་གྲུ་གང་སར་གླུ་གར་རྩེད་འཇོ་སོགས་ཀྱི་རོལ་མོར ལོངས་
སུ་སྤྱོད་པ་མང་ཞིང་། སྔར་ལྷ་ཀླུ་གནོད་སྦྱིན་དྲི་ཟ་གྲུལ་བུམ་མི་ལ་སོགས་པའི་ཐ་མལ་
པའི་རོལ་ཆ་མང་པོ་ཞིག །ཕྱིས་སུ་མཆོད་པའི་དངོས་པོར་བྱིན་གྱིས་བརླབས་ཏེ་བཟོ་
ཁྱད་ཕུལ་དུ་བྱུང་བས་རྣོ་སོ་གཏོད་པ་ཡིན་ཞིང་། རྒྱུ་ནི་རིན་པོ་ཆེ་སྣ་ཚོགས་ལི་རག་དང་
བསྲེས་ཏེ་བཟོ་བོ་མཁས་པས་བཞུ་བཏུལ་ལུགས་སུ་བླུག་པ་སྟེ་ཆ་ཚད་གསལ་བར་
བསྟན་པའི་གཞུང་མ་མཐོང་བས། ཕལ་ཆེར་སྔར་གྱི་བཟོ་སྙིང་དག་ལས་དཔེ་བླངས་པ་
ཤ་སྟག་ཏུ་འདུག །མཚོན་དོན་ནི། ཐབས་ཤེས་ཟུང་འཇུག་མཚོན་པའི་སྟེང་འོག་གཉིས།
བྱང་ཆུབ་གཉིས་མཚོན་པའི་ལྟོ་བ་ལྡིར་བ། སྔགས་ཀྱི་སྤྱོད་པ་རླབས་པོ་ཆེ་མཚོན་པའི་
ཁོར་ཡུག་གི་ཞེང་ཁ་གྱེན་དུ་ཕྱོགས་པ། བདེན་གཉིས་ཟུང་འཇུག་མཚོན་པའི་འཆང་ཟུང་།
གྲགས་སྟོང་འགག་པ་མེད་པའི་དོན་མཚོན་པའི་སྒྲ་དལ་བ་དང་མྱུར་བ་དང་འཇམ་པ་དང་
ལྷོད་པ་དང་དྲག་པ་ལ་སོགས་པ་འབྱུང་ངོ་། དཀྲོལ་ཚུལ་ནི་རིག་འཛིན་བརྒྱུད་པའི་ཕྱག་
བཞེས་བཞིན་མི་འདྲ་བ་མང་བས་མཐའ་གཅིག་ཏུ་ངེས་པར་བྱར་མེད་པས་རང་རང་གི་
ལུགས་བཞིན་སྤྱད་པས་འགལ་བ་མེད་དོ། ཁ་ཅིག་རོལ་མོ་ལ་ལྷ་སྔགས་བྲིས་པ་སོགས་
ཡོད་ཀྱང་ཞི་བ་དང་ཁྲོ་བོའི་ཆོ་ག་རྣམས་གཅིག་འདྲེས་སུ་མི་རུང་བས། རྔ་ལ་སོགས་པ་
，



102
གཟུངས་འཇུག་ཏུ་རུང་བ་རྣམས་ལ་མཆོད་པའི་སྤྲིན་གཟུངས་དང་རྟེན་འབྲེལ་སྙིང་པོ་
བྲིས་ན་ཤིན་ཏུ་བཟང་ངོ༌། བོད་ཡུལ་དུ་སིལ་སྙན་དང་རོལ་མོ་གཉིས་ཞི་དྲག་གི་ཆོ་ག་སོ་
སོ་ལ་ལོངས་སྤྱོད་པར་ཡང་སྣང་བས་གང་ཡང་བརྒྱུད་པའི་ཕྱག་སྲོལ་ལ་རགས་ལུས་པ་
ཡིན་ནོ། དགོས་པ་ནི་རྔ་དང་རོལ་མོ་རྣམས་ཆོ་གའི་ཚིག་རིས་དང་མཐུན་པར་འཇུག་པས་
རྣལ་འབྱོར་པའི་ལྟ་དགོངས་ལ་འབོགས་ཐོན། གདོན་བགེགས་ལོག་འདྲེན་ཐམས་ཅད་
ཁ་སྐྱེངས། སྣང་སྲིད་མ་མོ་རྣམས་ཀྱང་སྙིང་ཉེ། །རྩ་གསུམ་ལྷ་ཚོགས་མ་ལུས་ཐུགས་
དགྱེས་ཤིང་བསྐྱེད་རྫོགས་ཀྱི་ཡོན་ཏན་གོང་དུ་འཕེལ་བའི་ལྷན་ཅིག་བྱེད་རྐྱེན་དུ་གྱུར་པ་
ཡིན་ནོ།། ༈ སིལ་སྙན་ནི། སྒྲ་ཡི་ཁྱད་པར་གྱིས་མིང་དུ་བཏགས་པ་མཆོད་པའི་
དངོས་པོ་སྟེ། མདོ་རྒྱུད་ཐམས་ཅད་ནས་རྒྱ་ཆེར་འབྱུང་ཡང་། ཚད་དང་བཀོད་པ་རྒྱུ་
མཚན་སོགས་གསལ་བར་བསྟན་པ་མ་མཐོང་ལ་དོན་དུ་རྒྱ་དཀར་ནག་དང་འཇང་ཡུལ་གྱི་
ལི་དང་ར་གན་ལ་རིན་པོ་ཆེ་སྣ་ཚོགས་བསྲེས་ཤིང་བཟོ་བོ་མཁས་པའི་འདུ་བྱེད་ལས་གྲུབ་
པ་སྟེ། མཚོན་དོན་ནི། ཐབས་དང་ཤེས་རབ་འདུ་འབྲལ་མེད་པའི་བརྡར་འཆང་ཟུང་
གཉིས༑ མཆོད་ཡུལ་དགྱེས་པ་བསྐྱེད་ཅིང་སོ་སྐྱེ་རྣམས་མ་རིག་པའི་གཉིད་ལས་སློང་
བའི་བརྡར་ཀུན་ཏུ་གོར་གོར་མོ་དང་སྒྲ་སྙན་པར་ལྡན་པ། དབྱངས་ཀྱི་ཡན་ལག་ཕུན་
སུམ་ཚོགས་པའི་བརྡར་ཁ་ཞེང་རྒྱ་ཆེ་བ། རྒྱལ་བ་རྣམས་ཀྱི་ཐུགས་རྒྱུད་བསྐུལ་ཞིང་
གདུལ་བྱ་རྗེས་སུ་འཛིན་པའི་བརྡར་ཁ་ཁྱེར་ཅུང་ཟད་ནང་དུ་ཟུམ་པ་རྣམས་སོ། མདོར་ན་
སྒྲ་སྙན་ཅིང་བཀོད་ལེགས་པའི་དངོས་པོ་གང་ཡང་མཆོད་པའི་ཕྱག་རྒྱར་མ་གྱུར་པ་མེད་
E
ས་



103
ལ༑ མདོ་སྔགས་ཀྱི་ཆོ་ག་དང་བསྟན་པའི་དཀྲོལ་ཐབས་ལ་པད་སྐོར་མ་དང༌། མེ་ཏོག་
སིལ་མ་སོགས་ཕྱག་བཞེས་མ་ནུབ་པ་རྣམས་ནི་གྲྭ་ས་ཁུངས་མ་རྣམས་ཀྱི་བཞེད་སྲོལ་
ལྟར་འཇུག་དགོས་ཤིང་། དེ་ལྟར་དཀོན་མཆོག་གི་དུས་སྟོན་ཆེན་པོར་རྟེན་ལ་བསྐོར་བ་
བྱེད་ཅིང་མེ་ཏོག་སོགས་མཆོད་པ་སྣ་ཚོགས་དང་། རོལ་མོའི་བྱེ་བྲག་སིལ་སྙན་སོགས་
ཀྱིས་མཆོད་པས་རྒྱལ་བ་སྲས་བཅས་རྣམས་ལ་དགྱེས་པའི་མཆོད་སྤྲིན་དུ་གྱུར་པ་དང་།
བསོད་ནམས་ཀྱི་རྫོགས་ཆེན་པོ་མྱུར་དུ་རྫོགས་པ་སོགས་ཕན་ཡོན་གྱི་ཁྱད་པར་མང་དུ་
འབྱུང་བ་ནི། ལས་རྣམ་པར་འབྱེད་པའི་མདོ་ལས། དེ་བཞིན་གཤེགས་པའི་མཆོད་རྟེན་
ལ་རོལ་མོ་སིལ་སྙན་ཕུལ་བའི་ཕན་ཡོན་བཅུ་ཡོད་དེ། བཅུ་གང་ཞེ་ན། གཟུགས་བཟང་
ཞིང་ལྟ་ན་སྡུག་པར་འགྱུར་བ་དང་། སྐད་སྙན་པར་འགྱུར་བ་དང་། ཡིད་དུ་འོང་བའི་སྨྲ་
བ་དང་ལྡན་པར་འགྱུར་བ་དང་། གྲགས་པ་དང་ལྡན་པར་འགྱུར་བ་དང་། གཟུང་བའི་
ཚིག་ཏུ་འགྱུར་བ་དང་། རྟག་ཏུ་དགའ་བར་འགྱུར་བ་དང་། ཐམས་ཅད་དགའ་བར་གྱུར་
པ་དང་། ཐམས་ཅད་དགའ་བའི་སྒྲ་རྒྱ་ཆེན་པོ་ཐོབ་པར་འགྱུར་བ་དང་། མཐོ་རིས་སུ་སྐྱེ་
བར་འགྱུར་བ་དང་། མྱུར་དུ་ཡོངས་སུ་མྱ་ངན་ལས་འདའ་བར་འགྱུར་བ་སྟེ། བཅུ་པོ་དེ་
དག་ནི་དེ་བཞིན་གཤེགས་པའི་མཆོད་རྟེན་ལ་རོལ་མོ་སིལ་སྙན་ཕུལ་བའི་ཕན་ཡོན་ནོ།
ཞེས་བྱ་བ་ལ་སོགས་པ་རྒྱ་ཆེར་འབྱུང་བ་ལྟ་བུའོ།། ༈ རྔ་ནི་མདོ་རྒྱ་ཆེ་རོལ་པ་ལས་
རོལ་མོའི་རིགས་བྱེད་བཅོ་བརྒྱད་ཀྱི་ནང་ཚན་དུ་བགྲངས་ཤིང་། མདོ་ཁ་ཅིག་ལས་ཆོས་
བཟང་ལྷ་ཡི་འདུན་སར་ལྷ་རྣམས་བག་མེད་པ་ལས་སློང་བའི་ཕྱིར་རྔ་བོ་ཆེ་ལས་ཆོས་ཀྱི་
ས



i04
----
སྒྲ་རང་བྱུང་བར་བཤད་པ་དང་། སྙིང་རྗེ་པདྨ་དཀར་པོ་ལས་ཀྱང་། དམ་ཆོས་བསྟན་
པའི་དུས་སྟོན་ཕྱིར། །རྔའམ་གཎྜི་བརྡུང་བའི་སྒྲ། །ཞེས་སོགས་ལྷ་དང་མི་ཡི་གནས་
ཐམས་ཅད་དུ་ཆོས་རྔ་བྱུང་བའི་ཚུལ་མདོ་སྡེ་རྣམས་ལས་མང་དུ་གསུངས་ལ། ཁྱད་པར་
སྔགས་རྒྱུད་རྣམས་སུ་རྒྱུ་མཚན་མང་དུ་བསྟན་པའི་དོན་མདོ་ཙམ་ནི། རྟ་མཆོག་རོལ་པ་
ལས༑ རྔ་ནི་ཐབས་ཀྱི་རང་བཞིན་ལ། །ལྕགས་ནི་ཤེས་རབ་ཡུམ་གྱི་ངང་། །ཡབ་ཡུམ་
འཁྲིལ་བའི་སྟང་སྟབས་ཀྱིས། །རྔ་སྐད་གྲགས་སྟོང་མ་འགགས་པས། །རྒྱལ་བའི་
དཀྱིལ་འཁོར་མ་ལུས་སྐོང་། །ཞེས་དང་། སྒྱུ་འཕྲུལ་བླ་མ་ལས། ཨེ་ཡི་ཚོགས་ཆེན་
འབྱམས་ཀླས་སུ། །སྟི་ར་རྔ་སྒྲ་སྒྲགས་པ་ཡི། །ཞེས་སོགས་གསུངས་ལ། དཔལ་ནག་
པོ་ཆེན་པོའི་རྒྱུད་ལས་ནི། འདུས་མ་བྱས་རང་བྱུང་དབྱིངས་ཀྱི་རྔ་དང༌་། །འདུས་བྱས་
རྟགས་ཀྱི་རྔ་གཉིས་ལས། དང་པོ་ནི་གནམ་མཐའི་རི་རྩེ་ཟླུམ་པོར་བཀུག་པ་ལ། སྤྲིན་
དང་ན་བུན་བགོ་བའི་རྒྱན་གྱིས་གཡོགས། །གཡུ་འབྲུག་རོལ་བའི་སྒྲ་སྐད་དྲག་པོ་ནི། །
གྲགས་སྟོང་དབྱིངས་ནས་ཤར་བའི་རྔ་བོ་ཆེ། །ཞེས་སོ། གཉིས་པ་ནི། མཚན་མ་རྫས་
ཀྱི་རྔ་རྣམས་ཏེ། རྟ་མཆོག་རོལ་པ་དང་སྒྱུ་འཕྲུལ་སོགས་ལས། མི་ཡི་རྩིབས་མ་བཀུག་
པ་ལ་མི་ལྤགས་ཀྱིས་གཡོགས་པ་མི་ཡི་ལག་ངར་གྱིས་བརྡུང་བ་དང་། གླང་ཆེན་རྩིབས་
མ་བསྒྲིགས་པ་ལ་སེང་ལྤགས་ཀྱིས་གཡོགས་པ་མཆོག་ཆེན་གྱི་རྩིབས་མས་བརྡུང་བ་
དང་༑ གཞན་ཡང་རུས་སྦལ་གྱི་ཁོག་པ་ལ་སྦྲུལ་ལྤགས་ཀྱིས་གཡོགས་པ་སོགས་དང་།
ཨ་ཀར་དང་པ་ལ་ཤ་ཡི་རྔ་ཤིང་ལ། སེང་ལྕམ་དཀར་མོའི་པགས་པས་གཡོགས་པ།



05
པས་
མཆོག་ཆེན་མི་ཡི་རྩིབས་མའི་ལྕག་གིས་བརྡུང་བ་དང་། སྦ་སྨྱུག་ལྡེམ་པའི་རྔ་ཤིང་ལ་
ཀྲིཎྜ་ས་རའི་ལྤགས་པས་གཡོགས་པ་གདུག་པ་དོམ་གྱི་ལག་པའི་ལྕག་གིས་བརྡུངས་པ་
དང་༑ སེང་ལྡེང་ཤུག་པའི་རྔ་ཤིང་ལ། རྒྱ་མོ་ར་ཡི་ལྤགས་པས་གཡོགས་པ། ཞེ་སྡང་
དྲེད་མོང་ལག་པའི་ལྕག་གིས་བརྡུང་བ་དང་། ཙནྡན་དམར་པོའི་རྔ་ཤིང་ལ། ཞིང་ཆེན་
ལྤགས་པས་གཡོགས་པ། སྦ་རྒོད་དྲག་པོའི་ལྕག་གིས་བརྡུང་བ་དང་། དྲག་པོ་སེང་
ལྡེང་རྔ་ཤིང་ལ། འབྲོང་བུ་དར་མའི་ལྤགས་པས་གཡོགས་པ། །ར་རྒོད་འཁྱིལ་བའི་
ལྕག་གིས་བརྡུང་བ་དང་། གདུག་རྩུབ་ཚེར་ནག་རྔ་ཤིང་ལ། །ར་རྒོད་ལྤགས་པས་
གཡོགས་པ། མི་ཡི་རྩིབས་མའི་ལྕག་གིས་བརྡུང་པ་སོགས་རྔ་ཡི་རྒྱུ་དང་དབྱེ་བ་མང་དུ་
བསྟན་ཀྱང་དེང་སང་ནི་སེང་ལྡེང་སོགས་ཀྱི་རྔ་ཤིང་ལ་བ་གཞོན་གྱི་ལྤགས་པས་
གཡོགས་པ་སྦ་སྨྱུག་ལྡེམ་པའི་ལྕག་དང་བཅས་པ་སྟེ། ཚད་ནི་གྲྭ་རྔ་མཐོ་བརྒྱད་མ་དང་།
གཙུག་ལག་ཁང་གི་རྔ་བོ་ཆེ་རྣམས་ནི་མཐོ་བཅོ་བརྒྱད་དང་ཉེར་བརྒྱད་མ་སོགས་ཇི་ལྟར་
མོས་པ་བཞིན་འཇུག་པར་བྱའོ། བརྡུང་ཐབས་ཀྱང་རྟག་མཆོག་རོལ་པ་ལས། དུས་ཚོད་
གྲིབ་སོ་རྒྱུག་པ་ན། རྒོད་གཏོང་མ་མོ་རྦད་པའི་སྟབས། །ཞེས་སོགས་དུས་དང་བརྡུང་
ཚུལ་རྣམས་རྒྱ་ཆེར་འབྱུང་ལ། སྒྱུ་འཕྲུལ་བླ་མ་ལས་ཀྱང་། སྟི་ར་རྔ་ཆེན་འདི་བརྡུང་
བས༑ །གནོད་སྦྱིན་སྲིན་པོའི་ཚོགས་བསྒྲལ་ནས། །མུ་སྟེགས་ཀུན་གྱི་སྙིང་ཡང་འབྱིན། །
སི་ར་རྔ་ཆེན་འདི་བརྡུང་བས། །སྟོང་གསུམ་ཁྲོ་བོའི་ཚོགས་ཀྱིས་གང་། །ཀུན་ཀྱང་རྔ་སྒྲ་
འུ་རུ་རུ། །ཞེས་སོགས་འབྱུང་ལ། བརྡུང་ཐབས་དངོས་ནི་སེངྒེའི་འགྲམ་མི་བཅག །རྒྱ་



106
མཚོའི་གཏིང་མི་དཀྲུགས་ཞེས་སོགས་གསུངས་པ་ལྟར་མཐོང་བརྒྱུད་ཕྱག་ལེན་བཞིན་
འཇུག་པས་ཁྱབ་པ་ཡིན་ནོ།། ༈ ཌ་མ་རུའམ་ཅང་ཏེའུ་ནི། སམ་བྷུ་ཊ་ལས། རྒྱུ་ནི་རྒྱ་
མཚོའི་ཤིང་དང་། སེང་ལྡེང་། བཛྲ་ཤྲཱི་ལྔའི་རྩ་བ་དང་། ཙནྡན་དམར་པོ་སོགས་ཤིང་
བཟང་པོ་རྣམས་ལས་བྱ་བར་གསུངས་ལ། བདེ་མཆོག་སོགས་སུ་ཐོད་པ་ལས་བྱ་བར་
བསྟན་ཅིང་། སྒྱུ་འཕྲུལ་ལས་སྤྲེའུ་ལྤགས་པས་གཡོགས་ནས་ངོས་གཉིས་ལ་བུ་མོ་
གཙང་མའི་ཚལ་གྱིས་པདྨའི་ལྟེ་བར་སྙིང་པོ་བྲིས་ལ། སྐེད་དཀྲིས་དུར་ཁྲོད་ཀྱི་སྐྲ་ལ་
བྱས་པ། མཐིང་རིལ་གྱི་རྐང་རུས་ཀྱིས་བརྡུང་བར་གསུངས་ལ། ཚད་ཀྱང་སམ་བྷུ་ཊ་
ལས་རབ་ལ་མཆུ་སོར་བཅུ་གཉིས་པ། ཁ་ལ་སོར་དྲུག་ །འབྲིང་ལ་མཆུ་སོར་བཅུ་པ།
ཁ་ལ་སོར་ལྔ། ཐ་མ་ལ་མཆུ་སོར་དགུ་པ། ཁ་ལ་སོར་ཕྱེད་དང་གཉིས་སམ་གསུམ་དུ་
རུང་བར་བསྟན་ལ། རྩི་དམར་འཇམ་པོས་མདོག་བསྒྱུར་བ་ལ་རིན་པོ་ཆེའི་སྣག་ཚས་
དཀྱིལ་འཁོར་རམ་སྐུ་གཟུགས་ཕྱག་མཚན་འབྲི་བར་བཤད་ཅིང་། ཁྱད་པར་བདེ་མཆོག་
དང་སྒྱུ་འཕྲུལ་དྲྭ་བ་ལས་ནི། སྐྱེས་པ་ལོ་བཅུ་དྲུག་དང་། བུད་མེད་ལོ་བཅུ་གཉིས་ལོན་
པའི་ཐོད་པ་ལྟག་སྤྲོད་དགོས་པར་གསུངས། གཞན་ཡང་ཅང་ཏེའུ་དྲྭ་བ་ཅན་ཞེས་པ་རབ་
ཞིང་སྒྱུས་ཀྱིས་སྟེང་འོག་ཕུག་སྟེ་ཕན་ཚུན་བསྣོལ་མར་དྲངས་པ་སྒྱུས་པའི་དྲྭ་མིག་ཅན།
ཆོས་འབྱུང་བསྣོལ་མ་ལྟ་བུ་སྟེང་འོག་གཉིས་ལ་བཅུ་དྲུག་རེས་སྤྲས་པ་དགའ་བ་བཅུ་དྲུག་
ཏུ་མཚོན་པར་བཤད་པ་དེང་སང་རྒྱ་གར་བའི་སྒྱུ་མ་མཁན་རྣམས་ཀྱིས་ལག་ཏུ་ཐོགས་པ་
དེ་ཉིད་དོ། དཀྲོལ་ཚུལ་ནི་ཀོང་ལོ་གཞན་ཕན་རྡོ་རྗེས་བསྐྲད་པ་སོགས་དྲག་ཤུལ་གྱི་ལས་



107
ལ་མཐེ་བོང་ཕྱིར་བསྟན་དང་། དབང་བསྐུར་བྱིན་འབེབས་སོགས་ལ་མཛུབ་མོ་ནང་
བསྟན་གྱིས་དཀྲོལ་བར་གསུངས། དོན་ལ་ལག་གཡས་མཐེ་བོང་དང་མཛུབ་མོས་སྐེད་
དཀྲིས་བསྣོལ་མཚམས་ནས་བཟུང་སྟེ་བརྒྱུད་པའི་ཕྱག་བཞེས་ལྟར་ཐང་ལྷོད་མེད་པར་
དཀྲོལ་བའོ། མཚོན་དོན་ནི་ཅང་ཏེའུ་ཁོག་པ་དང་ཤིང་དང་ལྤགས་པ་སྐྱེས་བུའི་རྩོལ་བ་
བཅས་ཀྱིས་སྒྲ་བྱུང་ཡང་། དུས་གསུམ་དུ་བརྟགས་ན་སྐྱེ་འགག་འགྲོ་འོང་མེད་པ་རྟེན་
ཅིང་འབྲེལ་བར་འབྱུང་བའི་རང་བཞིན་དུ་གནས་པའོ། དགོས་པ་ནི་རྩ་གསུམ་དམ་ཅན་
རྒྱ་མཚོའི་ཐུགས་རྒྱུད་བསྐུལ་བ་དང་། མ་མོ་མཁའ་འགྲོ་རབ་འབྱམས་དབང་དུ་འདུ་
ཞིང་གང་འདུལ་འཕྲིན་ལས་སྣ་ཚོགས་སྔགས་བླ་མེད་ཁོ་ནའི་ཆོ་ག་ཟབ་མོ་བཞིན་འབད་
མེད་དུ་འགྲུབ་པ་རྣམས་སོ།། ༈ རྒྱ་གླིང་ནི། སྙན་འགྱུར་ལྡན་པའི་རོལ་མོའི་བྱེ་བྲག་
རྒྱ་དཀར་ནག་བོད་ལ་སོགས་པ་ཡུལ་གྲུ་ཀུན་ཏུ་དར་སྲོལ་ཆེ་ཞིང་། བཟོ་དབྱིབས་ཀྱང་
ཅུང་ཟད་འདྲ་མིན་མ་གཏོགས་མཛུབ་མོའི་འདུ་བྱེད་ལས་སྐད་ཀྱི་འགྱུར་ཁུག་ཕལ་ཆེར་
མཚུངས་པར་གནས་ཤིང་། སྔར་རྒྱ་ནག་ནས་གསེར་དངུལ་སོགས་རིན་ཐང་ཅན་ལས་
བཟོས་པ་མང་དུ་འབྱུང་བར་སྡོང་ལྗོན་དུ་གྲགས་པ་དང་། ཕལ་ཆེར་རྒྱ་རོང་ནས་འབྱུང་
བ་མང་བས་སྟབས་ཀྱིས་རྒྱ་གླིང་དུ་གྲགས་པ་ཙམ་ལས་གཞན་དུ་ཡུལ་ལུང་གང་སར་
གླིང་བུའི་རྒྱུ་དང་དབྱིབས་སྣ་ཚོགས་ཤིང་། བོད་དུ་དར་བ་རྣམས་ནི་རབ་གསེར་དངུལ་
དང་འབྲིང་ཟངས་ལ་དངུལ་གྱིས་སྤྲས་པ། ཐ་མ་ཏུང་ལ་རག་དང་ཟངས་ཀྱི་ཕྲ་བཏབ་པ་
སོགས་འབྱུང་ཞིང་། རི་མོ་ཡང་བཀྲ་ཤིས་རྟགས་བརྒྱད་དང་རྫས་བརྒྱད། རིན་ཆེན་སྣ་



108
བདུན་དང་ཆ་བདུན། མཐའ་འཁོར་ལྕགས་རི་དང་ཤིང་ལོ་པ་ཏྲ་རིས་བརྒྱན་པ་སོགས་
བཟོ་བོ་མཁས་པ་རྣམས་ཀྱི་རིག་རྩལ་ལས་བཀོད་པ་མང་དུ་འབྱུང་ལ། རྒྱ་ཤིང་ནི་ཙནྡན་
དང་ཨ་ག་རུ་དང་སེང་ལྡེང་དང་སྤོས་དཀར་དང་ཤུགས་པ་སོགས་ལ་ཡས་མས་ཕྲ་སྦོམ་
ཅན༑ མིག་བུག་ཆེ་ཆུང་གཉིས་རིམ་སྤེལ་བས་བརྒྱད། ཁ་རྒྱན་བུམ་པ་ཏོག་དང་མཆུ་
ཁེབས་སྦུག་གསང་བཅས་དངོས་རྙིང་ལ་དཔེ་བླངས་ཏེ་མཐོང་བརྒྱུད་ལག་ལེན་ལྟར་ཆ་
ཚད་བཀོད་ལེགས་པར་བསྟར་བའོ། འབུད་སྟངས་ནི་དགོན་སྡེ་སོ་སོའི་ཕྱག་སྲོལ་ལྟར་
གཅིག་ཏུ་ངེས་པ་མེད་མོད། འོན་ཀྱང་ཨོ་རྒྱན་སྨིན་གྲོལ་གླིང་དུ་རྒྱལ་སྲས་བསྟན་པའི་ཉི་
མ་ལ་ཊཀྐི་མས་སྩལ་བར་བཤད་པ་ལྟར་ན་ལྷ་མོ་ཆེ་ཆུང་གཉིས། ཁྲ་ཆེན་ཁྲ་ཆུང་གཉིས།
རྒྱ་འབུད་བལ་འབུད་གཉིས། བླ་མ་རྒྱང་འབོད་དང་བདུན་དུ་གྲགས་ཅེས་འབྱུང་ངོ༌།།
༈ ཏིང་ཤག་ནི། རྒྱུ་དང་བཟོ་བཀོད་ཕལ་ཆེར་རོལ་མོ་དང་ཕྱི་གླིང་ཞྭ་མོ་འདྲ་ཤིང་། ཧ་
ཅང་ཆེན་པོ་མིན་པ་ལག་པའི་སྙིམ་པ་གང་ཙམ། ལ་ལར་ཆ་ཅན་ལྕགས་ཐག་གམ་འབྲེང་
སྒྲས་ཀྱིས་འབྲེལ་པ་དང་། གཞན་དག་ཡ་ཅན་ལ་རི་དྭགས་ཀྱི་རྭ་ཅོ་དང་ཤིང་བུས་བརྡུང་
བ་གང་བདེར་ཆོག་པ་དང་། མཚོན་དོན་ནི་སྦྱིན་པ་སོགས་དགེ་རྩ་ཆུང་ངུས་ཀྱང་འབྲས་
བུ་ཡངས་པ་ཐོབ་པའི་དོན་གྱིས་ཁ་ཁྱེར་ཆུང་ཞིང་བརྗིད་ཆེ་བ། ཆོས་དང་ཟང་ཟིང་གི་སྦྱིན་
པས་འགྲོ་བ་རྣམས་ཚིམ་པར་བྱེད་ཅིང་དགེ་ཚོགས་ཟད་པ་མེད་པའི་དོན་གྱིས་ཕྱི་ནང་
མཐུག་པོར་གནས་པ། ཐེག་ཆེན་རིགས་ཀྱི་ནུས་པ་ལྷག་པར་སད་པའི་དོན་གྱིས་ལྟོ་བ་
ཅུང་ཟད་ལྡིར་བ། ཞི་སྒོ་གཉིས་སུ་མེད་པ་དབུ་མའི་ལམ་མཚོན་པས་ན་བུ་ག་གཅིག་པ།



109
རྒྱུ་འབྲས་ཁྱད་དུ་མི་གསོད་པར་འཇུག་པའི་དོན་གྱིས་སྐེད་པར་རི་མོ་གཉིས་ཀྱིས་མཛེས་
པར་བཅིངས་པའོ། དགོས་པ་ནི་རྣལ་འབྱོར་པ་རྣམས་ཀྱིས་ཆུ་སྦྱིན་དང་བསུར་མཆོད་
སོགས་ཀྱི་དུས་སུ་སྟོང་ཉིད་སྙིང་རྗེ་ཡ་མ་བྲལ་བའི་ངང་ནས་དཀོན་མཆོག་སྲི་ཞུའི་མགྲོན།
མགོན་པོ་ཡོན་ཏན་གྱི་མགྲོན། བགེགས་རིགས་ལན་ཆགས་ཀྱི་མགྲོན། རིགས་དྲུག་
སྙིང་རྗེའི་མགྲོན་དུ་གྱུར་པ་རྣམས་ལ་སྙན་གསན་དབབ་པ་དང་། སྤྱན་དྲངས་ཤིང་མཆོད་
རྫས་ཟག་པ་མེད་པའི་ལོངས་སྤྱོད་ནམ་མཁའི་མཛོད་དུ་དམིགས་ཏེ་བསྔོ་ཞིང་སྔགས་ཚིག་
ཏིང་ཤག་གི་སྒྲ་བསྟུན་མཆོད་པས་མགྲོན་རྣམས་མཉེས་ཤིང་ཚོགས་རྫོགས་པ་དང་ལན་
ཆགས་འཁོར། ཤ་འཁོན་སྦྱངས། ཏིང་ཤག་གི་སྒྲ་ཐོས་པ་རྣམས་ཀྱི་རྒྱུད་ལའང་ངེས་
བྱུང་གི་བློ་སྐྱེ་བ་སོགས་ཕན་ཡོན་དཔག་ཏུ་མེད་པ་འཐོབ་བོ། ཚུལ་འདི་ནི་བོད་དུ་འབྲོག་
མི་ལོ་ཙཱ་བ་ནས་དར་བར་གསུངས་ཤིང་། སྔ་འགྱུར་གྱི་དགོན་སྡེ་ཁ་ཅིག་ཏུ་སྐོང་
བཤགས་དང་བསྟུན་ཏེ་དཀྲོལ་བའང་སྣང་བས་ན་ཕྱག་བཞེས་འདི་དག་ནི་བསྟན་པའི་
མཛེས་རྒྱན་བཟང་པོར་ཁུམས་ལ། གཞན་དུ་མཐའ་ཁོབ་ཀྱི་ཡུལ་ལུང་ཁ་ཅིག་དགོས་པ་
དང་རྒྱུ་མཚན་བསྙད་དུ་མེད་པར་བླ་མ་དང་མི་ཆེན་གདན་དྲངས་ཟེར་ནས་ཀོ་ཐག་ས་ལ་
བརྡབས་པ་དང་། ཚོགས་ནང་དུ་ཆོས་ཁྲིམས་ཡིན་ཟེར་འཕྲེང་བ་དྲག་ཤད་བྱེད་པ་དང་།
གཞན་ཡང་ཕྱོགས་མང་པོ་ནས་ཤ་ཆང་བུད་མེད་སོགས་འཇོལ་ཉོག་ཏུ་སྤྱོད་ཅིང་། ད་
དུང་ཟངས་མདོག་དཔལ་རི་དང་རྔ་ཡབ་རྔ་ཡབ་ཟེར་བ་ནི་ཀླ་ཀློའི་སྲོལ་ཡིན་པས་སངས་
རྒྱས་གཉིས་པའི་བསྟན་པ་ལ་རྨ་འབྱིན་པའོ།། ༈ དུང་དམར་ནི། ཟངས་ལས་བྱས་
དཔལས་བས་



10
སགས་
ང
།
པ་དང་། ར་གན་ལས་བྱས་པ་མང་བས་རག་དུང་དུ་འབོད་ཅིང་། དབྱིབས་ནི་སྲིད་དུ་
རིང་ཐུང་ཇི་ལྟར་འཚམས་པ་ལ། སྦོམ་ཆ་ཁ་འཁོར་ནས་རིམ་གྱིས་ཇེ་ཕྲར་སོང་བ་སྨད་
ཆའི་ཁ་ཕྱིར་བཀྱེད་པ་རྒྱ་གླིང་གྱི་དབྱིབས་ལྟ་བུ། གསུས་པ་འགབ་པ་བུམ་གཟུགས་ལ་
ཡས་མས་སུ་པད་འདབ་ཀྱི་དབྱིབས་པ་ཏྲའི་རྒྱན་དང་། བར་གྱི་གདུ་བུ་རྣམས་ལ་བཀྲ་
ཤིས་རྟགས་བརྒྱད་རྒྱལ་སྲིད་སྣ་བདུན། རིན་ཆེན་སྣ་བདུན་དང་ཆ་བདུན་སོགས་ཀྱི་ཕྲ་
བཀོད་སྦུད་བསྒྲིལ་ཅན། མགྲིན་པ་གྱེན་དུ་རིམ་གྱིས་ཕྲཤིང་མགྲིན་པའི་སྦུ་གུ་དང་སྤྲད་
པའི་ཁ་ཡི་མེ་ཏོག་གམ་ཕུ་ཐེབས་སྦུབས་ཅན་ཁ་ཕྱིར་ལོག་པའི་རྣམ་པ་ཅན། མགྲིན་པའི་
སྦུ་གུའི་ཕྱོགས་གསུམ་ནས་སྒྲོ་འདབ་ཅེས་ཟངས་དང་དངུལ་གྱི་ཐུར་མ་གསུམ་ཕྲ་ཆོས་
བྱས་པ། ཚད་ནི་བཟོ་བོ་མཁས་པའི་འདུ་བྱེད་ལས་གཅིག་ཏུ་མ་ངེས་པར་མཁོ་སྦྱོར་དང་
བསྟུན་ཏེ་མཐོང་བརྒྱུད་དངོས་རྙིང་བཟོ་མ་ཤོར་བ་ལ་དཔེ་ཟླར་བགྱིས་པས་འོས་སོ།
ལར་དུང་དམར་འདི་རྒྱ་གར་དུ་བྱུང་བའི་ལོ་རྒྱུས་ཁ་གསལ་བསྙད་དུ་མེད་ལ། ཁ་ཅིག་
ལྟར་ན་རྒྱ་ནག་གི་བག་མ་གཏོང་ལེན་སྐབས་ཀྱི་རོལ་མོའི་བྱེ་བྲག་ཏུ་ཡོད་པར་འདོད།
སྔར་ཡུལ་གྲུ་འགའ་ཞིག་གི་གློ་པ་རྣམས་ལ་ཡང་འདི་ལྟར་འདྲ་མཚུངས་ཡོད་པ་ཡིན་ནོ།
བོད་དུ་སྔར་ཇོ་བོ་ལྷ་གཅིག་བྱོན་པའི་དུས་ཕོ་བྲང་ཞི་བ་འོད་ཀྱིས་གསར་དུ་བཟོས་པ་ལ་ལོ་
པཎ་སྤྱན་འདྲེན་གྱི་དུང་དུ་གྲགས། ཐོག་མར་སྣ་བོའི་ལ་ཐོག་ནས་བུས་པས་བྱང་གི་རྟ་ཁྱུ་
འབྲོག ཕྱུགས་ཐམས་ཅད་ཐག་པ་བཅད་ནས་བྲོས་ཞེས་བཀའ་གདམས་གླེགས་བམ་དུ་
བྱུང་༑ འོན་ཀྱང་དེང་སང་དེ་ལྟར་མི་འབྱུང་བ་ནི་མི་ཕྱུགས་ཐམས་ཅད་ཀྱི་གཤིས་ཁྲེབ་
，



111
རྡོར་འགྱུར་བ་ཡིན། སྔོན་བོད་དུ་མི་ཕྱུགས་རི་དྭགས་དང་བཅས་པ་ཐམས་ཅད་གཤིས་
འཇམ་ཞིང་སྒོ་གསུམ་བག་ཡངས་སོས་དལ་དང་ཞི་བ་ལ་གནས་ཤིང་། གློ་བུར་དུང་
དམར་གྱི་སྒྲ་ཐོས་པས་དངངས་སྐྲག་བྱུང་བར་འདུག །དེས་ན་དུང་དམར་འདི་ནི་རྔམས་
ཟིལ་ཆེ་བ་ཙམ་ལས་མཆོད་རྫས་སུ་འགྱུར་མིན་འཕྱང་མོ་ཉུག་ཀྱང་། སྐབས་སུ་དྲག་
ཆོག་འགའ་རེ་ལ་རོལ་མོ་དང་ལྷན་ཅིག་འབུད་པས་མངོན་སྤྱོད་སྟངས་སེམས་ཀྱི་ཉམས་
ལ་ཕན་ཐོགས་ཀྱང་སྲིད། འབུད་ཚིག་འདོར་བརྒྱང་ཏིར་ལ་སོགས་པའི་བཤད་པ་མང་བ་
རྣམས་ནི་དགོན་སྒྲུབ་སྡེ་སོ་སོའི་ཕྱག་བཞེས་བཞིན་ཤེས་པར་བྱ་བ་ཉིད་དོ།། ༈ གཤང་
ངམ་འཁྲུ་ལོར་གྲགས་པ་ནི། རྒྱུ་བཀོད་མཚོན་དོན་རྣམས་གསལ་བར་བསྟན་པ་མེད་
མོད། འོན་ཀྱང་རྒྱུ་ནི་ལི་མ་ལ་རིན་ཆེན་སྣ་ཚོགས་བསྲེས་པ་བཟོ་བོ་མཁས་པའི་འདུ་བྱེད་
ལས་གྲུབ་པ་སྟེ། མཚོན་དོན་ནི་ཆོས་ཐམས་ཅད་རང་བྱུང་གི་ཡེ་ཤེས་གཅིག་ཏུ་འདུས་
པའི་བརྡར་འཆང་ཟུང་། དོན་དམ་སྐྱེ་བ་མེད་པ་ལས་འགག་མེད་ན་དཱའི་སྒྲ་དབྱངས་སྣ་
ཚོགས་སྒྲོགས་པས་ཁོག་པ་དང་ལྕེ་མོ། ལས་ཉོན་གྱི་བག་ཆགས་གཞི་ལ་མ་གྲུབ་པས་
སྲབ་པ་དང་། གཞི་ལ་བདེ་བར་གཤེགས་པའི་ཡོན་ཏན་རྒྱ་མཚོ་ལྟ་བུ་མ་བཙལ་ལྷུན་གྲུབ་
ཏུ་འཁྱིལ་བའི་བརྡར་གོར་གོར་མོ། ཐུགས་རྗེ་བྱིན་རླབས་ཀྱི་སྣོད་དུ་རུང་བའི་བརྡར་ཁ་
ཅུང་ཟད་མཐའ་ནས་དབུས་པ། སྐུ་གསུམ་མཚོན་པའི་ཕྱིར་མུ་ཁྱུད་ཟླུམ་པོ་གསུམ་གྱི་རི་
མོ་བཀོད་པ། འགྲོ་བའི་བློ་སྣ་གྱེན་དུ་འདྲེན་པའི་བརྡར་གཤང་ཁ་སློག་ཏེ་བཀྲོལ་བ་
རྣམས་སོ། གཞན་ཡང་ནང་དུ་རིགས་ལྔའི་ས་བོན་དང་མུ་ཁྱུད་ལ་པདྨ་འདབ་བརྒྱད་ཀྱི་



12
ནང་དུ་རྟགས་བརྒྱད་ཀྱི་རི་མོ་བཀོད་པར་བཤད་དོ། བཀྲོལ་ཚུལ་ནི་བོན་གྱི་རིག་འཛིན་
རྣམས་ཀྱི་ཕྱག་བཞེས་ལྟར་འཇུག་ཅིང་། ཁ་ཅིག་བལ་པོ་སྤྲང་པོ་རྣམས་ཀྱིས་ཐོགས་པའི་
ལག་ཆར་འདོད་ཅིང་། བོད་དུ་གཤང་དང་འཁར་རྔ་གཉིས་བོན་གྱི་ཡོ་བྱད་དུ་འདོད་པ་
སོགས་སྣང་ཡང་། བན་དེའི་གྲྭ་ས་འགའ་རེའི་ནང་སེར་ཕྲེང་སྐབས་རོལ་མོ་སྣ་ཚོགས་
པའི་གྲལ་དུ་འཇོག་སྲོལ་ཡོད་འདུག་པ་ལྟར། མཆོད་པའི་སྐབས་སུ་ཡིད་དུ་འོང་བའི་སྒྲ་
ཚོགས་ཀྱི་གྲལ་དུ་དཀྲོལ་བ་མི་རུང་བའི་རྒྱུ་མཚན་བཤད་དུ་མེད་ལ། མཆོད་པའི་རྣམ་
གྲངས་དང་འདོད་ཡོན་གྱི་དངོས་པོ་ལ་མཐའ་གཟུང་དུ་མེད་པ་ནི། ཇི་སྐད་དུ། ཕྱོགས་
དུས་ཀུན་ན་ཟིན་དང་མ་ཟིན་པའི། ཡོན་ཏན་ཡིད་འོང་སྒྲ་སྙན་ཅི་མཆིས་པ། མོས་བློས་བླ་
མ་སྲས་བཅས་ལ་འབུལ་ན། བཞེས་ནས་བླ་མེད་སྒྲུབ་མཆོག་སྩལ་དུ་གསོལ། །ཞེས་
སོགས་སྔགས་ཆོག་ཚད་མ་རྣམས་ལས་འབྱུང་བ་བཞིན་ནོ།། ༈ ཞར་བྱུང་མ་ཎི་ལག་
འཁོར་ནི། རྒྱུ་དངུལ་དང་ཟངས་དང་ར་གན་དང་ལྕགས་ཤོག་དང་ཤིང་དང་རས་
འཐུམས་སོགས་གང་འབྱོར། ཆེ་ཆུང་གི་ཚད་མ་ངེས་པ་འདོད་བབས་བཞིན་སྣ་ཚོགས།
རིན་པོ་ཆེ་སོགས་ཀྱི་ཏོག་དང་ཕྲ་རྒྱན་ཡུ་བ་རྣམས་འཚམས་པར་བཀོད། ཁྱད་པར་
དངུལ་ཟངས་ལས་གྲུབ་པ་རྣམས་འཇམ་སང་ངམ། ཡང་ན་སྟེང་དུ་འཁོར་ལོ་རྩིབས་
བཞི་དང་བརྒྱད་དང་བཅུ་རྣམས། འོག་ཏུ་པད་འདབ་བཞི་དང་བརྒྱད་དང་བཅུ་གཉིས་
སོགས་ཤོངས་ཚད། བར་གྱི་རྭ་བ་ལ་རྟགས་བརྒྱད་སོགས་བཀྲིས་པའི་རི་མོ་འབུར་
བྲིས་སམ་འབུར་བཀོད། ཕྲ་ཁུང་སྦུད་འགྲིལ་དོད་པར་གཡུ་བྱིར་སོགས་ཀྱིས་རྒྱན་



113
--
---
བཀོད༑ སྐོར་རྡོ་ཟུར་དྲུག་པའམ་ཟླུམ་པོ་གང་བདེ་ཁྲོམ་ཚོགས་སུ་མི་ལ་མ་ཕོག་པར་དྲང་
ཞིང་དལ་བུས་བསྐོར། ནང་དུ་སངས་རྒྱས་དང་བྱང་སེམས་རིག་པ་འཛིན་པ་རྣམས་ཀྱིས་
བྱིན་གྱིས་བརླབས་པའི་གཟུངས་སྔགས་སྤྱི་དང་། ཁྱད་པར་མགོན་པོ་མི་འཁྲུགས་པ་
དང་། རིན་ཆེན་གཙུག་ཏོར་ཅན། སྣང་བ་མཐའ་ཡས། སྤྱན་རས་གཟིགས། སྨན་བླ།
སྣང་སྲིད་ཟིལ་གནོན་རྣམས་ཀྱི་གཟུངས་ལ་ཁ་སྐོང་རྟེན་འབྲེལ་སྙིང་པོས་བརྒྱན། དེ་ལྟར་
བྱིན་རླབས་རབ་གནས་དང་ལྡན་པ་རྒྱུན་དུ་བསྐོར་བའི་ཕན་ཡོན་ནི། ཚེ་རབས་ཐོག་མེད་
ནས་བསགས་པའི་སྡིག་ལྟུང་བག་ཆགས་ཐམས་ཅད་རིམ་གྱིས་འདག་ནས། གནས་
སྐབས་སུ་ནད་གདོན་གནོད་པ་སོགས་དང་དུས་མིན་འཆི་བའི་བར་ཆད་མི་འབྱུང་ཞིང་།
བྱམས་སྙིང་རྗེ་བྱང་ཆུབ་ཀྱི་སེམས་སོགས་ཐེག་པ་ཆེན་པོའི་ས་ལམ་གྱི་ཡོན་ཏན་རྒྱུད་ལ་
སྐྱེ་བ་དང་། ལུས་ཞིག་ནས་བདེ་བ་ཅན་དང་པདྨ་འོད་ལ་སོགས་པའི་ཞིང་ཁམས་ཉམས་
དགའ་བ་རྣམས་སུ་དབུགས་དབྱུང་བ་དང་སེམས་ཅན་གྱི་དོན་དཔག་ཏུ་མེད་པ་བྱེད་ནུས་
པ་སོགས་བསམ་གྱིས་མི་ཁྱབ་སྟེ། རྗེ་བཙུན་སྤྱན་རས་གཟིགས་ཀྱིས། གཟུངས་སྔགས་
འཁོར་ལོ་ཆེན་པོ་འདི། འཁོར་ལོ་གཞན་ལས་ཁྱད་པར་འཕགས། སྐལ་པ་ལྡན་པའི་
འགྲོ་བ་རྣམས། །ཆོས་འཁོར་འདི་ལ་བློ་གཏད་ནས། །བསྐོར་ཞིང་གསོལ་བ་བཏབ་པ་
ནི༑ །འདི་ཕྱིའི་སྐྱབས་མགོན་མཆོག་ཡིན་ནོ། །ཞེས་དང་། ཆུ་ལ་འཁོར་ལོ་བཙུགས་པ་
ན༑ ཆུ་ནང་གནས་པའི་སེམས་ཅན་དང་། ཆུ་དེ་འཐུང་བའི་འགྲོ་བ་རྣམས། ངན་སོང་
སྡུག་བསྔལ་ལས་གྲོལ་ལོ། ཞེས་དང་། ཡིག་དྲུག་འཁོར་ལོ་ཆེན་པོ་འདི། །སྟེང་དུ་



114
རླུང་ལ་བཙུགས་པ་ན། །རླུང་ཟེར་ཕོག་པའི་སེམས་ཅན་དང་། །རླུང་ཕྱོགས་གནས་པའི་
འགྲོ་བ་རྣམས། །ངན་སོང་སྡུག་བསྔལ་ལས་གྲོལ་ལོ། །འོག་ཏུ་མེ་ལ་བཙུགས་པ་ན།
དུད་དྲི་ཚོར་ཚད་སེམས་ཅན་དང་། །མེ་འོད་ཕོག་པའི་འགྲོ་བ་རྣམས། །ངན་སོང་སྡུག་
བསྔལ་ལས་གྲོལ་ལོ། །ཞེས་དང་། སློབ་དཔོན་ཆེན་པོས། བརྩོན་འགྲུས་ལྡན་པའི་
གང་ཟག་གི །བཟླས་བརྗོད་དག་གི་གྲོགས་སུ་འགྱུར། །སྡིག་པ་དཔག་ཏུ་མེད་པ་ཡང་།།
འབད་པ་མེད་པར་བྱང་བར་འགྱུར། །ཞེས་སོགས་གསུངས་པ་ལྟར་ཉེས་ལྟུང་སྦྱོང་བ་
ལ་མཆོག་ཏུ་བསྔགས་པའི་ཚུལ་རྒྱས་པར་སྙིང་རྗེ་པད་མ་དཀར་པོ་དང་། སློབ་དཔོན་
པ༑ ཀརྨ་པཀྵི། ཉག་བླ་པདྨ་བདུད་འདུལ། གུང་ཐང་བསྟན་པའི་སྒྲོན་མེ་རྣམས་ཀྱིས་
གསུང་རབ་ལས་མཁྱེན་པར་འགྱུར་རོ།། ༈ དར་ལྕོག་ནི། དར་ཤིང་ངམ་དར་ཐག་
རིང་ཐུང་གི་ཚད་མ་ངེས་པར་དར་ཚོན་སྣ་ལྔ་བསྒྲིགས་པའམ་རང་གི་ཁམས་དང་བསྟན་
པ་ལ། དར་ཤིང་གི་རྩེ་མོར་རྒྱལ་མཚན་དང་། ཁ་ཧཱུཾ་ག །རལ་གྲི། ཤིང་ལོ། ཀུ་ཤའི་
ཆུན་པོ། རྨ་བྱའི་སྒྲོ་མདོངས་སོགས་རང་གི་འཁོས་འབྱོར་དང་འབྲེལ་བའི་རྩེ་རྒྱན་དང་།
དར་ལྕེ་ཁམས་ལྔའི་གོ་རིམ་ལྟར་བསྒྲིག །ཁྱད་པར་ཀླུང་བསྐྱེད་ལ་དར་ངོས་སུ་རང་གི་
ལོ་མིང་ཁམས་རྣམས་ཀྱི་གཤམ་བུར་སྟག་སེང་ཁྱུང་འབྲུག་འདིར་ཡར་བསྐྱེད། ཀུན་
འདུས་སརྦ་འདུ་འདུ་ཧོ་ཞེས་པ་བྲིས། སངས་རྒྱས་དང་བྱང་སེམས་རིག་པ་འཛིན་པ་
རྣམས་ཀྱིས་ཞལ་ནས་གསུངས་པའམ་བྱིན་གྱིས་བརླབས་པའི་གཟུངས་སྔགས་ཟབ་མོ་
རྣམས་དཔར་དུ་བཏབ་སྟེ། བླ་གཟའམ་ཚེས་བཟང་འཕྲོད་སྦྱོར་དགེ་བ་རིག་བྱེད་རྩིས་



115
གཞུང་ལས་འབྱུང་བ་ལྟར། ཉིན་བཟང་པོར་རི་མཐོན་པོའི་དབུས་སམ་གནས་ཁང་གི་
སྟེང་དང་མདུན་རྒྱབ་གང་བདེར་བསངས་ཆོག་སྤྱི་དང་། ཁྱད་པར་ཀླུང་རྟའི་བསངས་
མཆོད་བརྒྱགས་བརྔན་གྱི་གཞུང་རྒྱས་བསྡུས་གང་རུང་དང་འབྲེལ་ཡིག་འགོ་རླུང་
ཕྱོགས་བསྐུར་ཏེ་བཙུགས། རང་གཞན་ཐམས་ཅད་ཀྱི་ཀླུང་རྟ་རྒུད་པ་བསོས་ཤིང་།
ཆག་ཆེ་ཉམ་ང་སོགས་མི་མཐུན་པའི་རྐྱེན་ངན་ཀུན་ལས་གྲོལ་བ་དང་། ཚེ་བསོད་དབང་
ཐང་རྒྱས་པ་སོགས་ཆོས་མཐུན་གྱི་བསམ་རྒུ་མཐའ་དག་བར་ཆད་མེད་པར་འགྲུབ་པའི་
བཀྲ་ཤིས་སྨོན་ལམ་གྱིས་རྒྱས་བཏབ་པར་བྱའོ། དེ་ལྟར་བསླབས་པས་ཕན་ཡོན་ནི།
མདོ་ལས། སྟོབས་པོ་ཆེ་རྒྱལ་མཚན་གྱི་རྩེ་མོ་ལ་བཏགས་ཏེ་གཡུལ་ངོར་སོང་ན། ཕ་
རོལ་གྱི་དམག་ཚོགས་ཀྱིས་མི་ཚུགས་པར་འགྱུར་རོ། ཞེས་དང་། རྒྱལ་མཚན་གྱི་རྩེ་མོ་
ལ་བཏགས་ཏེ། རིམ་གྲོ་ཆེར་མཆོད་པ་ཆེན་པོ་བྱས་ལ། གྲོང་ཁྱེར་ཐམས་ཅད་ཀྱི་
སྒོའམ༑ གྲོང་ངམ། གྲོང་ཁྱེར་རམ། གྲོང་བརྡལ་ལམ་ལྗོངས་སམ་དགོན་པའི་གནས་
སུ་གཟུགས་སོ། ཞེས་དང་། རིམ་གྲོ་ཆེར་བྱས་ཏེ་བཙུགས་ན་བཙུགས་མ་ཐག་ཡུལ་དུ་
ཞི་བ་བྱས་པར་འགྱུར་རོ། ཞེས་དང་། རྒྱལ་མཚན་གྱི་རྩེ་མོར་བཞག་པ་མཐོང་ངམ་།
དེ་དང་ཉེ་བར་གནས་པར་གྱུར་ན། ཐ་ན་དེའི་གྲིབ་མས་ཕོག་གམ་རྡུལ་རླུང་གིས་བཏབ་
པ་ཕོག་ནའང་། ལྷའི་དབང་པོ་སེམས་ཅན་དེ་ལ་སྡིག་པ་ཐམས་ཅད་དང་། ངན་འགྲོར་
འགྲོ་བའི་འཇིགས་པ་ཐམས་ཅད་འབྱུང་བར་མི་འགྱུར་རོ། ཞེས་སོགས་གསུངས་པ་
ལྟར་གནས་སྐབས་སུ་ནད་མཚོན་དམག་འཁྲུགས་མུ་གེ་སོགས་ཀྱི་འཇིགས་པ་ཞི་ཞིང་།



116
དཔལ་དང་འབྱོར་པ་རྒྱས་པ་དང་། ཕྱི་མ་མི་ཁོམས་པའི་གནས་སུ་མི་སྐྱེ་བ་དང་མཐོ་
རིས་ཀྱི་བདེ་བ་ཐོབ་ཅིང་བྱང་ཆུབ་ཀྱི་ལམ་དང་འཕྲད་པ་སོགས་ཕན་ཡོན་ལྐོག་ཏུ་གྱུར་པ་
རྣམས་ཀྱང་ལུང་ཚད་མ་ལ་ཡིད་ཆེས་པས་དོན་རྣམས་འགྲུབ་པར་འགྱུར་རོ།།
༈ དེ་བས་ན་རྡོ་རྗེ་རིག་པ་འཛིན་པ་རྣམས་ཀྱིས་སྒྲུབ་པའི་རྫས་དཀྱིལ་འཁོར་མཆོད་
པའི་ཡོ་བྱད་དུ་ཐིག་སྐུད་ཆེན་པོའི་རྟེན་འབྲེལ་དང་། ལོངས་སྤྱོད་དང་བསོད་ནམས་ཀྱི་
རྟེན་འབྲེལ་དུ་རྒྱན་གྱི་རྣམ་གྲངས་རྣམས་དང་། སྙན་གྲགས་ཀྱི་རྟེན་འབྲེལ་རོལ་མོའི་བྱེ་
བྲག་སྣ་ཚོགས་པ་དང་། སྲུང་བའི་རྟེན་འབྲེལ་དགའ་སྐོར་མཚམས་ཕུར་རྣམས་དང་།
བྱིན་རླབས་ཀྱི་རྟེན་འབྲེལ་བུམ་པ་སོགས་དབང་རྫས་ཀྱི་རྟེན་རྣམས་དང༌། ཏིང་ངེ་འཛིན་
འཕེལ་བའི་རྟེན་འབྲེལ་མདའ་དར་མེ་ལོང་རལ་གྲི་རྣམས་དང་། དངོས་གྲུབ་འབྱུང་བའི་
རྟེན་འབྲེལ་ཞལ་བུ་ཀ་པཱ་ལ་བཅུད་དང་བཅས་པ། དམ་ཚིག་གི་རྟེན་འབྲེལ་ཕྱག་མཚན་
ཕྲེང་བ་སོགས་དང་། སྒྲུབ་པ་མཐར་དབྱུང་བའི་རྟེན་འབྲེལ་ཚོན་སྐུད་ཀྱི་དྲྭ་བ་དང་།
འགྲོ་དོན་འཕེལ་བའི་རྟེན་འབྲེལ་ཆས་གོས་རྒྱན་རོལ་རྣམས་དང་། མཆེད་ལྕམ་འདུས་པ་
རྣམས་བཀྲ་ཤིས་པའི་རྟེན་འབྲེལ་དཀྱིལ་འཁོར་གྱི་བཀོད་ལེགས་ཤིང་བག་དྲོ་བྱིན་ཆགས་
པ་རྣམས་ཀྱང་མཐོང་བརྒྱུད་ལག་ལེན་བཞིན་མ་འཆོལ་བར་འཇུག་དགོས་པ་ནི། ཇི་སྐད་
དུ༔ དཀྱིལ་འཁོར་ལྷ་དང་མཆེད་ལྕམ་སོགས། །དགྱེས་བསྐང་ཕྱི་ནང་གསང་མཆོད་
རྫས༑ །དགྲ་བཟློག་གོ་མཚོན་ནད་བཟློག་སྨན། །དེ་དག་རྣམས་ཀྱང་སྟ་གོན་བྱ། །ཞེས་
འབྱུང་བ་ལྟར་རོ། ཡང་ན་གཏེར་བདག་གླིང་པའི་གསུང་ལྟར་བར་ཆད་བསྲུང་བའི་ཕྱིར་



117
-
-
-
ཕུར་བུ། སྲིད་པའི་དྲྭ་བ་གཅོད་པའི་ཕྱིར་རལ་གྲི། མ་རིག་པ་རྩད་ནས་གཅོད་པའི་ཕྱིར་
མདའ་དར་མེ་ལོང་དང་བཅས་པ། རིགས་ལྔ་ཡེ་ཤེས་ལྔ་བསྐྱེད་པའི་ཕྱིར་ཚོན་སྐུད།
སྤང་བྱ་མི་མཐུན་པ་རྣམས་སེལ་བའི་ཕྱིར་འཕན་གདུགས་རྒྱལ་མཚན་དར་དཔྱང་སོགས་
དར་གྱི་ཕོ་ལོང་། ཡེ་ཤེས་ཀྱི་སྣང་བས་མ་རིག་པའི་ཉོན་མོངས་པ་སེལ་བའི་ཕྱིར་མར་མེ་
ཞེས་འབྱུང་ངོ༌། གཞན་ཡང་སྐུ་རྟེན་བྲིས་འབུར་གང་རུང་ཆ་ཚད་ལྡན་པའི་སྐུ་འབག །
གསུང་རྟེན་གླེགས་བམ་ན་བཟས་ཀླུབས་པ། ཐུགས་རྟེན་རྡོ་རྗེ་རྩེ་ལྔ་པ་དང་རང་བྱུང་ཤེལ་
རྡོ་ཟུར་དྲུག་པ། ཡོན་ཏན་གྱི་རྟེན་རྡོར་དྲིལ་དར་དཀར་དམར་གྱིས་བཅིངས་པ། ཕྲིན་
ལས་ཀྱི་རྟེན་དབང་གི་རྟ་ཕུར་སོགས་འདུ་བྱ། ཡང་ན་ཐུགས་རྟེན་བདེ་བར་གཤེགས་པའི་
མཆོད་སྡོང་། ཡོན་ཏན་གྱི་རྟེན་བུམ་པ་བཅུད་ལྡན། ཕྲིན་ལས་ཀྱི་རྟེན་རྡོ་རྗེ་རྒྱ་གྲམ་རྣམས་
སོ༑ ༈ དེ་ལྟར་གོང་དུ་གོ་རིམ་མ་ངེས་པར་ཆས་གོས་རྒྱན་རོལ་གཙོ་ཆེ་བ་འགའ་
ཞིག་བསྟན་པ་རྣམས་ལས། མཐང་གོས། རྣམ་སྦྱར། ཤམ་ཐབས། ལྷུང་བཟེད།
འཁར་བསིལ། པོ་སྟི། གདིང་བ། ཆུ་ཚགས་རྣམས་ནི་ཐང་ཡིག་ལྟར་ན་ཕྱི་ཡི་ཆས་
བརྒྱད་དང་། གོས་བེར། ཕོད་ཀ །ཤམ་ཐབས། ཀཱ་པ་ལ། ཁ་ཊཾ་ག །རྡོ་རྗེ། ཐོད་པ།
ཕྲེང་བ། པད་ཞྭ་རྣམས་ལ་ནང་གི་ཆས་བརྒྱད་དང་། གླང་གོས། ཞིང་ལྤགས། སྟག་
ཤམ༑ རཀྟ། ཞག །ཐལ་ཆེན། ཐོད་ཕྲེང་། སྦྲུལ་ཆུན་རྣམས་ལ་གསང་བའི་ཆས་
བརྒྱད་དང་། རྡོར་དྲིལ། གཟུངས་རྡོར། རིག་མ། རྒྱལ་ཐེབས། སྨན་རཀ།
གཏོར་མ། བྷནྡྷ། དགང་བླུགས། རལ་པ་རྣམས་ལ་དབང་གི་ཆས་བཅུ་དང་། གཞན་



11t
ཡང་སྐུ་འབག །རྡོར་དྲིལ། ཕྱག་རྒྱ། ཕུར་བུ། བུམ་པ། སྣ་ཚོགས་དར་གྱི་ཕོ་ལོང་
རྣམས་ལ་སྐུའི་རྟེན་དང་། རྐང་གླིང་། ཐོད་རྔ། ཅང་ཏེའུ། ཕྲེང་བ་རྣམས་ནི་གསུང་གི་
རྟེན་དང་། ཁ་ཐཾ། བྷན་ཐོད། སྨན་རཀ། ཤེལ། མེ་ལོང་། ཟ་མ་ཏོག་རྣམས་ནི་ཐུགས་
ཀྱི་རྟེན་དུ་རྩ་རྒྱུད་པད་སྡོང་བརྩེགས་པ་ལས་གསུངས་ལ། ཞི་དྲག་གི་ལྷ་རྣམས་ཀྱི་ཕྱག་
མཚན་གྱི་འཕྲོས་གཞི་རིགས་ལྔ་ཡེ་ཤེས་ལྔའི་ཕྱག་མཚན་དུ་སྣང་བ་སྟེ། ཡེ་ཤེས་ལྔའམ་
དྲུག་གི་ཕྱག་མཚན་ནི། མི་བསྐྱོད་པའི་རྡོ་རྗེ། རྣམ་སྣང་འཁོར་ལོ། རིན་ཆེན་འབྱུང་
གནས་རིན་པོ་ཆེ། སྣང་མཐའ་པདྨ། དོན་གྲུབ་རལ་གྲི་སྟེ་ཐམས་ཅད་ཀྱང་གཡོན་དྲིལ་
བུ་འཛིན་པ་བཅས་སོ། གཞན་ཡང་མཁའ་འགྲོ་ཆོས་སྐྱོང་རྣམས་ཀྱི་ཐུགས་རྟེན་དུ་གྲི་
གུག་རལ་གྲི་བེང་ལ་སོགས་པ་རྣམས་དང་། འབུད་བརྡུང་དཀྲོལ་བའི་རོལ་མོའི་བྱེ་བྲག་
ཕལ་ཆེ་བ་རྣམས་ཀྱང་འདིར་བྲིས་ནས་ཡོད་དོ། སྒྲུབ་རྫས་ཕྱི་ནང་གསང་བའི་ཚུལ་རྒྱས་
པ་ནི་སྒྲུབ་ཆེན་ཁོག་འབུབ་ཀྱི་གཞུང་དང་སྔགས་འཆང་རྒྱན་གྱི་མེ་ཏོག་སོགས་ལས་ཤེས་
པར་འགྱུར་རོ།། ༈ སླར་སྨྲས་པ། སྔོན་བྱོན་མཁས་པའི་གསུང་ལ་ཉེར་བརྟེན་ཏེ།།
རྣལ་འབྱོར་ལོངས་སྤྱོད་ཆེ་ལོང་བསྙད་པ་ལ། །ལེགས་བྱས་འགྲོ་བའི་དོན་དུ་བསྔོ་བྱ་
ཞིང་༑ །ཉེས་ཚོགས་དམ་པ་རྣམས་ཀྱི་དྲུང་དུ་བཤགས། །གཞུང་ལུགས་གྲུབ་མཐའ་རྒྱ་
མཚོའི་མཆིང་རྣམ་ཆེར། །རྣམ་དཔྱོད་ལུང་རིགས་གྲུ་བཟང་རླུང་ཤུགས་རྩེན། །ལེགས་
བཤད་ནོར་བཟང་ཟོང་གིས་དགའ་སྟོན་འགྱེད། །འཆད་ལ་ཟླ་མེད་དབྱིག་གཉེན་མཉམ་
གྱུར་ཅིག །མ་ནོར་ལམ་ཕྱོགས་ཟུང་འཇུག་གཎྜིའི་སྒྲས། །ལྷ་མི་དགའ་བའི་དགའ་སྟོན་



119
དས་བ་
སྤེལ་མཁས་ཤིང་། །སྐལ་དམན་མུ་སྟེགས་རྣ་བར་ཟན་པའི་གཤེད། །རྩོད་མཛད་ཆོས་
ཀྱི་གྲགས་པ་མཚུངས་གྱུར་ཅིག །རྒྱལ་བསྟན་སུམ་རྩེན་ལྷ་ཡི་ཁང་བཟང་ངོགས།།
རྣམ་མང་གཞུང་ལུགས་དབང་པོའི་སྣང་བརྙན་བཀྲ། །སྐལ་ལྡན་འཆི་མེད་ཚོགས་ཀྱི་
འདོད་རྒུའི་གཏེར། །རྩོམ་མཁས་དཔའ་བོ་གཉིས་པ་ཉིད་གྱུར་ཅིག །ཡོད་མེད་མཐའ་
བྲལ་གསང་བ་མཆོག་གི་གནས། །ངོ་བོ་ཉིད་མེད་རྫས་བཏགས་ཡུལ་ལས་འདས། །
མིང་ཚིག་མ་གྲུབ་རྣམ་ཐར་གསུམ་གྱི་དབྱིངས། །ཤེས་རབ་སྟོང་ཉིད་ཟབ་མོའི་བཀྲ་ཤིས་
ཤོག །ཕྱི་སྣོད་དག་པ་ཞིང་དང་གཞལ་མེད་ཁང་། །ནང་བཅུད་དག་པ་ལྷ་ཚོགས་རྡུལ་
སྙེད་བཞིན། །སེམས་རྒྱུད་དག་པ་ཡེ་ཤེས་རྒྱ་མཚོས་བརྒྱན། །ཐབས་མཆོག་བདེ་བ་
ཆེན་པོའི་བཀྲ་ཤིས་ཤོག །འོག་མིན་ས་ལ་སྤྱོད་པ་ཨོ་རྒྱན་ཞིང་། །སྨིན་གྲོལ་ལམ་
མཆོག་རྔ་ཡབ་གླིང་པའི་སྲོལ། །ངེས་དོན་རྡོ་རྗེ་སྙིང་པོའི་དགའ་ཚལ་འདི། །མི་ཉམས་
ཕྱོགས་མཐར་ཁྱབ་པའི་རྒྱུར་གྱུར་ཅིག །ཅེས་གསང་ཆེན་རྡོ་རྗེ་ཐེག་པའི་ཕྱག་མཚན་དང་
མཆོད་རྫས་ཡོ་བྱད་ཀྱི་རྣམ་བཤད་འཁྲུལ་འཇོམས་ཡེ་ཤེས་རལ་གྲི་ཞེས་བྱ་བ་འདི་ནི་ཁོ་བོ་
བན་རྒན་མངའ་རིས་པ་ཚེ་དབང་རིག་འཛིན་ནས་བཀའ་གཏེར་གྱི་དབང་ཆོག་དང་སྒྲུབ་པ་
ཆེན་པོའི་ཁོག་ཕུབ་རྣམས་ལ་གཞི་བྱས། རྡོ་རྗེ་ཐེག་པའི་ཆས་གོས་རྒྱན་རོལ་གྱི་རྣམ་
བཤད་སྔགས་འཆང་རྒྱན་གྱི་མེ་ཏོག་སོགས་ཀྱིས་ཟུར་བརྒྱན་ཏེ་འོག་མིན་ཨོ་རྒྱན་སྨིན་
གྲོལ་གླིང་དུ་རབ་བྱུང་བཅུ་བདུན་པའི་ཆུ་རྟའི་ལོ་སྣོན་ཟླ་བའི་ཡར་ཚེས་བཅུ་ལ་འགོ་
བཟུང་ནས་སྙིང་པོ་དབེན་པའི་བྱ་བཞག་ཟང་ཟིང་གིས་བར་མཚམས་ཆད་ཅིང་ཆད་ཅིང་



120
བཏུས་ཏེ་སུག་བྲིས་སུ་བཏབ་པ་དང་། དཔལ་ལྡན་འབྲུག་ཡུལ་གྱི་བཙུན་པ་འགྱུར་མེད་
བསྟན་པ་རབ་རྒྱས་ནས་འཕྲུལ་ཡིག་ཕབ་བསྒྱུར་མཛད་དེ་རྒྱལ་ཟླ་བའི་ཚེས་བཅོ་ལྔ་ལ་
རྫོགས་པར་བྱས་ཤིང་སྨིན་གླིང་གསུང་རབ་འཕྲུལ་དཔར་ཁང་ནས་མ་ཕྱི་གསར་དུ་བསྐྲུན་
པ་བཅས་བཀྲ་ཤིས་པའི་སྣང་བ་གསར་པ་ཕྱོགས་ཀུན་ཏུ་ཁྱབ་པའི་རྒྱུར་གྱུར་ཅིག། །།
༈ བདུད་འདུལ་པདྨ་རྒྱལ་པོའི་རིང་ལུགས་མཆོག །སྔ་འགྱུར་རིག་འཛིན་ཚོམ་བུ་
འབུམ་སྡེ་ཡིས། །ཡངས་པའི་ཁྱོན་གང་ནུབ་མེད་རབ་བརྟན་ཅིང་། །ཕྲིན་ལས་འཛམ་
གླིང་ཀུན་ཁྱབ་བཀྲ་ཤིས་ཤོག །མདོ་སྔགས་ཆོས་ཚུལ་ཚང་ལ་མ་ནོར་བ། །མཁས་ཤིང་
གྲུབ་བརྙེས་རིག་འཛིན་བརྒྱུད་པའི་སྲོལ། །ཐུབ་བསྟན་སྙིང་པོ་གསང་སྔགས་སྔ་འགྱུར་
བའི༑ ༑བསྟན་པ་འཕེལ་རྒྱས་འཛམ་གླིང་ཁྱབ་གྱུར་ཅིག །ཨོ་རྒྱན་དུས་གསུམ་མཁྱེན་
པའི་སྨིན་གྲོལ་གྱི། །བསྟན་པ་ཉེར་འཛིན་རིགས་སྔགས་འཆང་བའི་གླིང་། །བཀའ་
གཏེར་ཟུང་འཇུག་བཤད་དང་སྒྲུབ་པ་ཀུན། །སྲིད་མཐའི་བར་དུ་དབྱར་མཚོ་ལྟར་འཕེལ་
ཤོག །སྔ་འགྱུར་ངེས་གསང་ཟབ་དོན་བདུད་རྩིའི་རྒྱུན། །བཤད་སྒྲུབ་བུམ་བཟང་བཅུད་
དུ་འཛིན་པའི་སྡེ། །ལྷུན་གྲུབ་དགའ་བའི་ཚུལ་འདི་འཛམ་གླིང་གི །མཛེས་རྒྱན་ཉིད་དུ་
རྟག་བརྟན་དར་རྒྱས་ཤོག། །།
